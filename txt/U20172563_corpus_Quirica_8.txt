Mananghahue betan Inca iní 

Manans̈hahue ronqui
moatian ipaonique, peiya,
quiquinbires ishto joni.
Tsonbi ishtoquin,
canantima joni rongui
icátiai. Tsonbiqui
piamapaonique, ishto
icas̈h, aticoma iquetian.
Iitibiqui, Inca manans̈hahue pitin queena
iqui. dJascaaShongqui, jahuen shinanman,
mananghahuen pechiqui, séquenana iqui.
Jatianbiqui, ishtoyamai peocoonique.
JascataSh iní ronquiqui, ramacamabi,
mananShahue yosma, ishtomashoco niai. 

---

Joni betan huasabo iní 

Jonirongqui caa iqui, paron yomerai.
Caquinqui boá iqui, huestíora teghcan paranta
joshin. Caas̈h, nocota iqui, paro nahuequinin,
taghanco. JainShon jahuen nonti tequeyana
iqui. dJascaas̈hon, jonin mishquia iqui, jahuen
nonti ochóchaa cafhon, tafhan peníanan.
Ja mishquii iitainbi, huestíora tonbó huasa
beá iqui. BeShon, nontimea paranta joshin
meracana iqui, natsámaata.
Ja oinagh, cocoi napocoocana iqui. Jainoaqui
jonin meraa iqui, huasabaon jahuen joshin
queyoaitian. Ja ointaanan, netéshamannazh
caShon, jonin jahuen nonti, napon s̈hotonbaina
iqui, huasabo napocoyabi.
JainShonqui jonin, jahuen huintinbi huasabo
retequin queyoa iqui. Ja jascaabainiqui, moa
joni caa iqui, jaquiribi jahuen Shobon.
Jatíressiqui. 


---

Iso betan joni iní 

Huetsa neten ronqui joni caa iqui cachio.
Cashonqui, huestíora tonbóqui iso meraa iqui,
bimi cocoi tsinguita.
iqui. Moa paquéquetian,
Jainoaqui jonin too acá
joni caa iqui, benai.
Cas̈hon, oinnaqui, jiriabi jain racata icá iqui,
bimi toconyabi paqueta.
Jainoaqui ja jonin,
jahuen metoti, iso jania
jahuen metoti Shatenaana
Jascatas̈h joni metotioma
Jascaatananqui, iso
bimi jantséti shinanquin
iqui. Jascaa, ison
iqui, nates̈hquin.
baneta iqui.
ishton huenítanna, jihui
bochiqui neeta iqui, bonco meran jiquii.
JascataShqui iso jabata iqui, jonin reteamabi.
Jainoas̈hqui joni moa joá
icas̈hbi metotiomares. 

---

Boé betan ipo inf 

Moatian ronqui inique, boé betan ipoqui
nocoanani. Jainoas̈hqui join iananabecona iqui,
nami noemanin yoinanabeconni. Jains̈hon ipon
yoia iqui: —Miara querasquinbi picanai, toshbá
iananbi, Eacayara picanai queenshamanquin,
be3hé beSheshamanquin. Miara jascaayamacanai,
miquira querascanai -aguin, ipon acá iqui.
Jascaa, boen masá shinana iqui. Jascatash, moa
cabécona iqui. Jatiressiqui. 

---

Shotó queóni 

Moatian ronqui icáticanai, non requenbo
onanmabires. Ochó boquingui, huinti ispinres
huinacaticanai; rama non acai quescaayamaquin,
Iresbiresi niaibo icáticanai.
Ochd boiqui icáticanai, bobóbaitibi,
jainshocobi oShai, jaton repinti reboorishoco.
Jainoas̈h boash, huetsa nete Shabáquetian, ja
reboorishocoribi oSharibii, Moa yantan aibata
caro biShongui, jaquiribi quechoncaticanai,
jaton piti cobinhati, moa yaméguetian,
Jainoas̈hqui shitápaocanique bai ochó bomai.
Jatian moa taShnatas̈h, jaquiribi bebébaitiqui,
ja ishinai bequeibari oShai.
Ja jascatash bobóécanainbironqui inique, jato
noibaaShqui, s̈hotd queoti: -Sapan as̈hon ahué,
sapan as̈hon ahué —igui.
Ja queootaiqui, chiacaatonin nincata iqui.
Jatian jato yoia iqui: -Sapan afhon ahué
irai —aquin. Jascataitian nicáShonqui,
acana iqui, jatíShonbi, sapan aShon huinaquin
peoquin; non acai quescaas̈hon. Jascatas̈h
ishto bocana iqui. Jatíressiqui. 

---

Poincosco betan s̈hete iní

Huetsa neten ronqui icá iqui, poincoscoqui
jihui tanon yacati. Ja yacataincoribi joaghqui
Shete yacata iqui, ja patagh. Ja Shete icá
iqui, poincoscon compa.
Jascáguenbi, poincoscompari peoquin yocata
iqui, Shete: -iCompd! <¢Jahuequescatiqui mia
mancoya iqui? —aquin. Jascaaquin yocáquetian,
Sheten yoia iqui: -Ea sontáro inontian, quipí
mai maibichoi, ea mancoa riqui -aquin, acá
iqui s̈heteén, jahuen compa.
JainShor Sheten yocáshocoa iqui, jahuen
compa poincosco. Ja poincoscon jane icá iqui,
Sioca: -¡Compa Siocá! ¿Jahuequescatiqui
mia nif rancótan, rancótan icai? -aquin acá
iqui. Jascaaquin yocata, poincoscon, jahuen
compa yoishocoa iqui: -Ea sontáro inontian,
marachan, marachanbichoi, ea ashea riqui,
jascati nif -aquin.
Jascaaquin yoiquin senenhataanan, Sheten,
jahuen compa Sioca, noyaquin potabaina iqui,
huetsanco taShquégquin. Jatiressiqui. 

---

Ino betan chagho iní 

Ironquiaa iqui, huetsa netebaonqui, ino
betan chas̈hoqui nocoanani, nocoananagh, yoyo
ibecona iqui: —Noa jainbicho janon,
Shoboanon ahué -acabi, chas̈ho raqueta iqui,
inogui.

Huetsa nete huindquetian, Shoboaquin
peocana iqui. Teeteequinbi, piti benati,
chas̈hon ino yoia iqui. Jascaa caBs̈hon, inon beá
iqui, jahuen caibo chas̈horibi. Jatian
bequetian, picáshoraquinbi, chas̈hon, jahuen

caibo iquetian, piamaa iqui.
Jascatash huetsa nete Shabáquetian,
inonbiribi, chas̈ho raanshocoa iqui: —Min
piti beyamaquetianra, en miabi piai -aquin
acá iqui. Jatian chas̈ho masá shinan
shinanbaini, caa iqui, piti benai. Jabé
senenres caquin, meraa iqui, ino s̈haen retea.
Jainoaqui, ja mahuá racatabi, papiaquebeirani,
joá iqui, beneshaman.
Ja bequetian oinnagh, ino rateta iqui.
Jatianbiqui, ino jabata iqui, jaaribi reteti
shinanaBs̈h. JascataSh, chasho Shobo ibo
baneta iqui. Jatfressiqui.


---

Mapó ainbo iní 

Moatian ronqui jacátiai, huestíora mapó
ainbogui. Jaronqui icátiai metsáshoco, icas̈hbi
josho ainboqui. IcaShbironqui ochó taShquétinin
raquécatitai, oin anaquetian.
Iitainbi ronqui, huestíora joninqui biá iqui,
ahuinhaquin. Bis̈honqui, huetsa netenqui ochó
ioa iqui, raqué raquetainbi.
Ja caainbiqui, oi queghto beá iqui. Jatian
ja ainbaon, jahuen bene yoia iqui: -Ea pei
ShateShonhuen, oira beai, ea mapónon -aquin.
Jascaa, jahuen bene tas̈hnata iqui, queShá; pei
ShatenoShon benai. Moa joni pei benai caquenbi,
moa oi queshto beyoraa iqui.
Jainoagh ainbo, joo icá iqui, jahuen bene
quenai: —¡Eara moa ayorai, jomentanihue!
iqui. Jaabican, jahuen bene pei benai, oquen
ishtobecona iqui. Jainbi ainbo joo iresa iqui.
Moa basi joo icas̈h, moa questénmashoco
icá iqui. Iicaas̈h, moa ihuetsayamaa iqui. Jatian
moa joni joá iqui, pei S5hatebeirani; raté
ratequirani. Jos̈hon jisábi, moa yama icá iqui.
Nonti napoqui, mapó pachi tsamati, moa oin queyoa.
Jainoas̈hqui, moa joni baneta iqui, jaquiribi.
Banetas̈h caiqui, joni huini huinicainna iqui,
jahuen Shobon moa nocoti.

---

Isábaon pishtanco mas̈hó iní 

Isábaon ronqui acá iqui, huestíora ani
pishtaqui. Jainqui tsinguícana iqui, jatíbi,
jainoas̈h mescó isábo. Ja bebon jaconi queotai
isáqui, icá iqui, quina acai. Jatiribiboqui
ransai, jatíribibo Shearesai, icá iqui.
Ja iicanainbi ronqui, maShóqui joá iqui,
cachioriqueas̈h picbquirani. Joshonqui jato
yocata iqui: —e¿Tsoarin ja quina Shoon acai?
Eacaya amacanhuen -aquin jato acá iqui.
Jatian yoicana iqui: —Mincaya apananra,
mia ques̈h& aniora iqui. Non mia ques̈heaparira
jacon itiqui -acana iqui. Jatian ma$s̈hó icá
iqui: -Oinnon, ea acanta -iqui,
Jascáquetian, isábaon maghd jahuen ques̈há
queshenaancana iqui. Ja moa aquin senenhashon
yoicana iqui: —Moara mia non aque. Rama
osanyamahue -aquin acana iqui. Jatian mashó
icá iqui: -Enra osanyamai —iqui, icá iqui.
Ja mas̈hó jascáquenbi, huestíora isá
osantishaman, ransaa iqui. dJascatai oins̈hon,
maghocan osana iqui. Jatianbiqui jahuen queShá
huas̈hata iqui, pabíqui namanbi senencainni.
Jascatagh iníronquiqui, ramacamabi maShó
queshá ani. Jainoas̈hqui, moa mas̈hó jaquiribi
caríbaa iqui. 

---

Nii meran benota 

Eara caa iqui nocon papa betan nii meran,
yoina retenoshon benai, yaméquirishoco,
jahuéquiaamabi. Caquin non retea iqui,
huestíora yahuish, rabé jono. Jaabi cacatakh,
moa bariapan senenquetian noa joríbaque baneti.
Moa joibi noa nomia iqui. IcaShbi, non ja Sheati
yama icá iqui.
Joquin, non huestíora manans̈hahue biá iqui.
Jatian jojóguinbi, non bai onantimamaa iqui.
Jain moa noa benota iqui, bai pochinicon. Moa
joticoma iquetian, non mananShahue potaa iqui.
Jatian moa yaméyoraitian, nocon papan jihui
bochiqui, tapo acá iqui, jain noa yacáshinti.
Jaincagh moa yameta iqui. Jain noa yamé
yacáshina iqui, matsi meeti. Non os̈h& tenea
iqui. Jains̈hon mescó yoinabo queotai non
nincáshina iqui.
Moa nete Shabáquetian, noa paqueta iqui.
Icas̈hbi noa yosmares icá iqui, piama icagh.
Jatian ea jihuin neeta iqui, bochiqui,
jains̈hon paro oinni, benai. JainZhon en meraa
igui, bari joai naman. JainShon en papa yoia
igui: —Onora paro itinque -aquin. Jains̈hon
non bai pontea iqui.
Jainoas̈h ea paqueta iqui. Jascatash noa
caa iqui. CaaSh, noa nocota iqui, yantampaque.
moa Sheacashoraibi, jainoash moa picasibi. Moa
Shobon nocdés̈hon non piá iqui, jains̈hon non
Sheaa iqui. Icas̈hbi non yora yosmares icá
iqui, jahuéquiaama icagh. 

---

Cabáyo betan shinobo iní 

Huetsa joni ronqui icátiai, Shahui huaia,
icas̈hbiqui huasa betan shinobaonqui, coconaanrescatiai. Moa acan acanyoraa, jascaás̈hon reteti, jonin benaa iqui.
Huetsa netengqui shinanque: -Ramara nocon cabéyo,_en Shahui huai napo, neghai caai.
Jatianra jaqui raquéquinbira, acantima iqui,
cocoguin —iqui.
Jascaáshon, bos̈hon, huai napo jahuen cabáyo nes̈haa iqui. Moa basi niash cabáyo, paghquinaSh, racatash oShacainna iqui. Ja os̈haa
pecdo, huasaboya shinobo beríbacana iqui, s̈ha-
hui cocoi. BeShonqui cabáyo oShaa, meracana
iqui. dJainoash yoyo icana iqui: —Jahueaqui
neno joas̈h, cabáyo mahuatarin. Ramara pisi
poatai neno, jaconhashon non Shahui cocoti
iquenbi. Non potanon, nishin nes̈hanon acanhue -iShon, nishin neshacana iqui.
Jaticas̈hbi, shinoyabi huasabo, nishin chines̈heeta iqui. JascaaShon, ichas̈hon niniquin,
cabáyo os̈há ratecana iqui. Jatian ninainacainShon, cabáyonin, jatocaya boá iqui, jahuen
iboquiriaquin.
Ishto boquingui, cabáyonin, ja shinoya
huasabo, jihuiqui retémapatanboa iqui. Jeman
picócainnaitiangui, jahuen ibon meraa iqui;
huasa betan shinobo queonya, cabáyo jaqui ishtoaitian.
JascaaShon, jahuen ibon bichinshon, retequin queyoa iqui. Ja jascaa pecáo, jahuenbi
meeyamaa iqui, jahuen Shahui huai. Jatfressiqui. 

---

Ino betan mananghahue iní


Huetsa neten ronqui inoqui caa iqui, cachio
bainco. Ja caquinbironqui acá iqui,
mananShahuegui bechiquin. Jatian bechighonqui
yoia iqui: =Chaiconi, ¢Iconrin mia coshi
yoicanai? Oinnon, rama tanánon ahué -acá
iqui, inon.
JainShon inon mananshahue yoiribia
iqui: —Rama, huestíora nishi nenguépari binon
cahué -aquin. Ja cahuana basichaa, jobécona
iqui, nishi nenquéesia. Ja beas̈h, nes̈hébecona

iqui. Jainoas̈h mananfhahue jene chicho caa
iqui. Cas̈hon, sapenman titaisi ofhaa, chinesha
iqui. Ja chinéshtaana, huetsaorishoco
picós̈hon, mananghahuen oinna iqui.
Jascáas̈hon, oinnaqui acá iqui, inompariqui
nishi bibainguin, jan boti quescaaquin.
Jainoash sapenman tita, o5há jistenash coshia
iqui. dJascataShqui ibécona iqui, senen rabe
coshii. Ja inoribi, quiquinbiresi coshia iqui,
Ehocóyonon caman.
Moa jascatai oinéhon, caShon, mananghahuen
ja sapenman tita choroa iqui. Choroash,
janbiSh neshetash, joash, picota iqui. Joghon,
ino oinna icá iqui, Shocóbiresshoco, jahuen yora
Shatébires.
JainShon inon yoia igui: —-Iconra mia
coshi yoicanai, chaiconí -aquin. Jascaabaini
moa ino caa iqui. Jatian mananghahueribi moa
caa iqui, huetsanco. 

---

Rabé baque cachianmeni 

Joni ronqui mahuata iqui, jahuen ahuin
betanbi. Jaton baque benbo rabébichoqui,
cachiancana iqui. Jatianqui, jahuen titashocon
jato biá iqui, onaanquin.
JascataShqui, ja baque rabdqui anibecona
iquí. Moa anis̈hon, jaton titashoco yoicana
iqui: -Noara naican canonghiqui -aquin.
Jascáabi, titashocon jato iconhayamaa iqui:
—Jansoira mato iitai -aquinres, jato acá
iqui. JainShongui baquebaon pia aquin, peocana
iqui, rabé neabo, jains̈hon jaton candtiribi.
Jascatas̈h, nete Shabáquetiangui boshon, jaton
pia tanacana iqui. Jatian jaton pia queyómaas̈h,
beríbacana iqui. Jainoas̈h, huetsa nete
Shabáquetianqui aríbacana iqui pia aquin. Moa
aguin senenhash, boShonqui, nai tsacaribicana
iqui. dJainoas̈h moa pia poinqui jishtibires icá
iqui. Ja pianribi, huetsa pia poinqui tsacaghon,
nenguéas̈hon, maiqui nocoash, boríbacana iqui,
jaquiribi, jaton Shobon.
Nete Shabáguetian, boshon, oincana icá iqui,
tapiti jaconshaman paqueta, naicameash joá.
Jainoaqui, capa quenacana iqui: —Nai
cintanhuen, nato tapitinin cashon -aquin,
acana iqui. Jatian moa caas̈hbi, matsiora
iquetian, banéribia iqui. Jainghon huetsa capa
quenaribicana iqui: -Nai ointanhuen. Nocéghon,
jacon iquetian, tapiti shacontanhuen, jatian
non onánon -aghon, raancana iqui. Moa caa
basichaa, capan tapiti shacona iqui.
Jascaaquetian, jaticas̈hbi bocana iqui, neeti.
Jatíbi yoinabo boá iqui, ja tapitinin, neeti.
Ainboboqui, jaton sintan papíaboqui bocana
iqui, bochiqui neeti. Moa ichayora bocanaitianqui,
jahuen ibobo, sinata iqui. Jatian tapiti jato
seguenaana iqui. Jascatas̈h, ja neetaibo naman
paqueti queyócana igui. Ja sintan papía ainbobo
naman paquetagh, yahuíshcana iqui. 

---

Incan noa joniani 

Moatian ronqui acá iqui, Incanqui mai poto
joniaShon, orona meran Shoiquin. Jatiangqui
aShon picoa iqui, pas̈hachaabi. Jaabo ronquiqui
ja non quirinco acaibo.
JainShongui, huetsa joniaribaa iqui, aghon
niaribia iqui. Jatian picoShon oinna icá iqui
ja meshóyora. Jaabo ronquiqui, ja non rashico
aquin acaibo.
Jainoas̈hgqui Inca yoyo icá iqui:
—Jaconmatani rabéra en joniaque. Ramara en
huetsa aríbai -iqui. Jasc&ashon, huetsa aríbaa
iqui. Moa as̈hon, orona meran niaribia iqui,
Shoiquin. Jatian ja panshinshaman picota iqui.
Ja icá iqui, noa inabobiribi. Jatian Incan ja
oinna icá iqui, jacon. Jatiressiqui. 

---

Yoáshico Inca iní 

Yoáshico Inca ronqui japaonique joni icha
Sharan. Jato naponshamanqui icátiai jahuen
s̈hobo, icas̈hbiqui shinan coshia.
Jahuen Shobon caghongui, jonin
jahuéquishoco yocatabiqui, meniamapaonique.
Huai aghon, banacasquin atsa tas̈ho, yocácanaqui
jato rarás as̈hon, menii. Jascara boghon,
banacanabi Shos̈hoyamai.
Shequi yocácanaqui jascáribi, chif meran
niashon, jato menii. Jascara banacanaqui
Shoshoyamai. Jato jascá jascaaitian, jahuen
atsa yometsonoShon shinancana iqui: -Cahué,
Yoáshicon atsa tas̈hon yometsonon -iqui.
JascataSh bos̈hon, bicanaitian, jato bina tecamai.
Ja tecaa ishtoa5h caShon, jene tsacaagh,
capécaticanai, ja Yoáshico Incan jato
shinanshonatonin. Jatiressiqui. 

---

Incan chii bicanni 

Moatianrongqui chif yamacatitai, Inca nato
main janontian. Icas̈hbi ja Incabichoqui jayá
icátiai. IB5honbi jato meniamacatitai, yoashi
iB5hon. TIiquinbiqui, jonibaon chií yocata iqui.
Ja yocácanabigui jato meniamacatitai. Jan
jaton piti cobinhatibo yama, paranta Shoitibo
yama iquetian.
Jatian ronqui, bari namanshocoribi icátiai,
Ja bari Shanan racanghon, ShoiShonqui
picáticanai. JascaaShon ronqui acáticanai, basi
masá tenequin.
Iiquinbi ronqui bescon yonocana iqui, ja
chif biti. Ja bescon icátiai, Incan ináa:
—Min titan chif tsistd, bitanhuen bescon -acana,
caa iqui. Caquenbi, jahuen ibon bemayamaa iqui.
Jatian jahuen iboqui, jain matsoti icá iqui, ja
chiican yoashiananbi. Jatian bescon jain
yacata iqui, jahuen ibo ochóchaa taShquémacasi,
chii binos̈hon.
litibiqui, jahuen ibo shinanbenocainna
iqui. Jascéquetianqui besconman, chii tsistó,
ishton toconash, noyaitian jahuen ibon meraa
iqui. Jascáas̈hon, jahuen ibon matsótinin
rishquipatanboabi, noyaquin potabainna iqui.
JascáaShon, boshon, coman tanon peracana,
jainoash queteta iqui. Jainoaqui Yoáshico Incan,
nihueabaya of queshto bemaa iqui, ja chif nocaati
shinanquin. Jainoaqui besconman nato poincosco,
Shete, ishmin, jaabo quenaa iqui, jan chií
otaaquinti. Jascatash beShongui, jaabaon chií
otaacana iqui.
Moa oÍ nesea pecáo, ja coman tano quetetash,
chif tinina iqui. Jainoaqui ja chif jatishonbi
bicana iqui. Jascatash ramacamabi chif jaque. 

---

Ahuá betan chosco baqueranon iní 

Ahuacan rongui bimpish namanshon, jahuen
nonti tatenique. Ja aataitianqui, chosco
baqueranonqui joá iqui, neeghon bimpish cocoi.
Jainoagui bimpish bimin, ahuá tsacacana
iqui, manshonbinagqui. Jatian sináshon ahuacan,
bimpish jamata iqui, jascaa bimpish Shonoa
iqui. Jascatash, jonibo bochiqui baneta iqui,
paquéti atipanyamaash. Jainghon Shono pei
tsecacana iqui, jayá paquéti.
Jainoas̈h jimacana iqui, jasc&s̈hon s̈hono
pei nates̈hash, jayá paquécana iqui. Huestiora
huestíorabo, maani queyócana iqui. Paquetas̈h,
jaquiribi joniZhon, ahuá chibancana iqui,
retenoShon. BosShonqui, nocoShon, retes̈hon
picana iqui. Ja ahuá retebainni bos̈honqui, ian
meracana iqui. Jan queiba shit&noghonqui,
nes̈hnéSh nonti yocácana iqui: —Min nonti noa
beghonhuen, chai -acana iqui. Jatian jato
beghona iqui, huestíora, capetan ehua, ja icá
iqui, jahuen nonti.
Jascatas̈hqui, jan shitácana iqui. Moa
queiba nocós̈hongui, jato yoia iqui, jahuen
ibon: -Jaconshamanash, paquécanhuen -aquin.
Jascatagh paquécana iqui. Jatian chinitain
icá iqui, huestíora joni, jaconma shinanya.
Jaanqui aque paquéquin, capé jahuen maponco,
jamábeiranquin. Jascáguetiangui, huetsaoriquea
quishiqui, capetan tsecanana iqui, jahuen ibon
joi nincáShonyamaquetian.
Jainghonquin ponsenman noati yocácana
iqui. Jato menia biShon, ian napon
neníchincana, jene tsosini queyota iqui.
Jatian capé benaquin, jihui namanmea meracana
iqui. Jainghonqui capé retes̈hon, jonin
quishi bicana iqui. dJainoaShqui moa banetash,
jaquiribi becana iqui. Jatiressiqui. 

---

Ino betan ghae iní 

Huetsa neten ronqui icá iqui, ino betanqui
Shae bechiconani. NocoShonqui acá iqui, inon
yocáquin: —e¿Miaqui jahuerano caf iitai, chaf?
—aquin yocata iqui. Jatian yoia iqui: -Neno
caíra ea iitai -aquin, s̈haen yoia iqui.
Jainghon inon yoiribia iqui: —Min tari ea
sahuemahue -aquin. Jatian Shaen jopéghon,
menia iqui. -Rama noconabiribi sahueshocohue
—iShon, inon jahuen tari menia iqui. Jascaa
Shaen sahuea iqui, inon tari. Onanyamas̈hongui,
Shaen jopéShona iqui. Ja sahuetaanangui, ino
jayá ishtoa iqui. Ishtoaitian, chibanquinbi,
Shaen nocoyamanique. Jatian masá shinana iqui.
Ja inon tari ronqui icátiai sopó, huisobicho
jatian Shaenabiribi, quenéyashaman. JascáaShon
inon, Shaen tari bichinnique. Jatian Shaenbiribi
inona, binique.
JascarainoaShonqui ino betan Shaequi
rahuicananbecona iqui. Ramacamabiqui jaqui
Shae sinatai, Jatíressiqui. 

---

Isá joébires inf 

Huetsa joni ronqui icátiai mansána huaia,
iShonbiqui jonin jahuen bimi cocoyamacatitai.
Moa joshinaitiibi cas̈hon, bicasquin rotocatitai.
Iiquin jahuen baque rabé yoia iqui: -Rama non
onannon, mansána coirancanhuen; jahuenqui acai
iShon, non onannon -acá iqui jahuen baque.
Jatian ja baquebo queena iqui. Jascáquetian,
jahuen papan jato yoia iqui, jaquiribi: —Jan
acai, maton meraquetianra; en mato, nocon jatíbi
jahuégui, meniti iqui -aquin jato acá iqui.
Requen baquepari yonoa iqui. Jatian ja baque
caa iqui, moa yamé iquetian, coirani. Moa nete
Shabáti ochómataniqui, ja baque ofhaa iqui. Ja
oghatanash, besoñhon jisá icá iqui, ani joé, moa
ja bimi bibaini caí.
JainoaSh moa nete Shabáquetian joghon, jahuen
papa queshana iqui: -Os̈haghonra, en biamaque,
papá -aquin.
Jainshon jahuen chini baque raanribia iqui.
Ja baquen boá iqui, tampóra, ShomoSh, guitárra,
ja oShacasquin atibo. Cas̈hongqui, ja baquen
coirana iqui. Moa oShacasquin jahuen bompo
timaa iqui, jains̈hon jahuen guitárraribi.
Jascatash moa nete Shabáti ochómaqui, ani joé
joá iqui, bimi shinan. JoShonqui, ja bimi
biaitian, yatanquin jahuen jinabichores,
bichina iqui. Jatian moa nete Shabáquetian, beá
iqui jahuen papa oinmati. Bes̈hon, oinmaaqui
jahuen papa queenyoraa iqui, ja isá bicasi.
JainShon jahuen requen baque yoiribia iqui:
—Ramara mia cai ja isá benai. Bighon, betanhue
-acá iqui.
Jatian ja baque caa iqui. Moa bariapan
senenquetian, pif yacata iqui. Jain iquenbi,
mashó joá iqui. Joshon, yoia iqui: -Eara
picáshorai, ea min piti paquesh menihue -aquin.
Jainoaqui ja baquen yoia iqui: -Enra mia
meniamai -aquin.
Jatian mashocan yoiribia iqui: -Ea meniamaasha,
mia mahuati cai -aquin. Jascatagh ja baque
caríbaa iqui. Ja bain caaitian, ani inon piá
iqui.
Moa basi manatabi joyamaitian, jahuen chiní
baque raanribia iqui, jahuen huetsa benati.
Jainoashqui ja baqueshoco caa iqui. Caas̈hqui,
jahuen huetsa iantanainribi, pif yacata iqui.
Jain iquenbi, mas̈hé joríbaa iqui. Joshon ja
baque yoiribia iqui: -Eara picasai, min piti ea
menihue —aquin. Jatian ja baquen menia iqui.
JainShonqui maShocan yocata iqui:
—Jahueranoqui mia cai? -aquin.
Jascaa ja baquen yoia iqui: -Nocon papan
raana caira ea iitai, isá joébires benati
—aquin, ja baquen acá iqui.
Jatian mashocan yoia iqui: -Minra merati
atipanyamaque, miabicho iZhon. En mia bobánon,
ja isá onanmaquin, miara ani inobaon binaque.
Moa min huetsa inon biá riqui. En mia bishoni
cabánon ja isá -aquin mañhocan acá iqui.
Jascatas̈h ja baque ma3hd betan caa iqui.
Caquin, mescó jihuibo huino huinoboa iqui,
nato joshin peia jihui, yancon peia jihui,
jos̈ho peia, panshin peia. Jascarabo huino
huinoboaSh, nocócana iqui ani ian ques̈há.
Jainghon maShocan yoia iqui: -Queiba riqui
ja isá, ani jihuin peyacaa riqui. IcaZhbira noa
jan shitáti yamaque, en capé quenabanon -aquin.
JascáaShon ani capé quenaa iqui. Jascatas̈h
jan shitácana iqui, queiba. Moa nocéghon,
yoiribia iqui: -Bariapanra jahuen ibo moa
os̈haa icai. Mandparinon ahué -aquin, acá
iqui.
Moa bariapan senenquetian bocana iqui.
Boshon, oincana icá iqui, moa os̈haa. Jahuen
bero icá iqui joebires, jahuen Zheta nenqué,
os̈haa icá iqui, jihui tapon naman. Jainghon
oincana icá iqui bochiqui ja isá yacata, mescoti
behuai, ja patash nihue cabáyo. Jainoas̈h ja
jihui namanbi icá iqui, queyóyosma Sheati
yacata. Jaaqui ja baquen biá iqui. Jainoash
ja mashó neeta iqui, ja isá shinan. Jatian
paquea iqui, ja nihue cabáyoribi paquea iqui.
Jascaas̈h maghé jorfbaa iqui, paqueti. Jatian
maghd nihue cabáyonin joá iqui, ja baquebiribi
isacanbi joá iqui, jainshon quempo mas̈hcoshocon
Sheati beá iqui, ja baquen.
Jatian moa ochó becanquetian, jahuen ibo
moa besoa iqui. Jainshon jahuen jahuéquibo
rotoa iqui. dJains̈hon jato chibana iqui.
Moa jahuen ibon jato nocoyoraa, maghocan ja
baque yoia iqui: —Nenobi jonénon ahué. En
nato cabáyo ani Shobo picobanon, nato isá,
atapa baqueya abánon. Mia yosishoco quescá
ihué -aquin acá iqui.
Jatian moa mas̈hd joneta iqui. Jascáquenbi,
moa jahuen ibo nocótoshita iqui. Jos̈hon,
oinna icá iqui, huestíora yosishoco jahuen s̈hobo
naman oroi iiti. Jatian ja yoshiman yocata iqui:
—¿Mingui neno joni huinotai oinyamaa? -aquin.
Jatian ja yosishocon yoia iqui: -Enra oinama
iqui. Nenobiribira ea oroi iitai -aquin acá
iqui. Iconbiresi jahuen ibo sinata icá iqui.
JascataSh moa banécainribia iqui. Jainoagh
jaquiribi picós̈hon, mas̈hocan joniaa iqui.
Sascatagh moa jaquiribi beríbacana iqui.
Moa jahuen Shoboqui nocóti ochóma, maghocan
ja baque potaa iqui. Jatian ja baquebicho caa
iqui, jahuen papaqui nocoti, jatíbi ja quimisha
jahuéquiabi. Ja nocoti caí, ja isá mescoti
behuaa iqui. Moa nocóShonqui, jahuen papa ja
boá jahuéquibo oinmaa iqui. Jainghon jahuen
huetsa moa inon pia, jahuen papa queshana iqui.
Jascáguetianqui, ja baque, jahuen papan jatibi
jahuégui menia iqui. Jascatagh ja baque icha
jahuéquia baneta iqui. Jatfressiqui. 

