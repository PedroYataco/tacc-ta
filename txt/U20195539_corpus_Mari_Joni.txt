Mari jonironki ikatiai kikin rayá, wai axon mesko yoabo banabanai ja. lpo tabishokobo
akinbironki shinana iki ani waibo ati, joniboakin
shinana iki, jawen bakebo itan jabe raenanai jonibo
yoakan ikantimakopi. Jaskaakin shinantana, jakon
shinanya joni ikax ika iki: -Enra jato chaniai, ichaxon
akin ishton ani waibo akax mesko yoa banayabo
noa iti iki - ixon. Marin shinanai wishtininti jiwi xaten
peyakaxon.78Jaskara shinainbaxon akai jato chanikin, kenai jabe raenanaibo,
tsinkixon jato yoia iki: - Mato betan shinan senen anoxonra
en mato kenake. Ninkakanwe, ramanma noa yoaka itai, ani
maiyabo ikaxbi, jakopira en shinanke mato betan merabexon
mesko yoa banati.
Ea sepakinkanwe noa yoa banaya inon, banaxparira noa
jainoa bitiyatani iti iki. Rekenpari jatixonbi ani atsa wai atiriki.
¿Matonkan jawekeska shinanai?
91011
- Jaskaakin, Marin jato yoixon yokata, jabé
raenanai jonibo tsinkitabo beisananreskana
iki. Yamabainaxbi, ikai yawish:
-¡Ninkawe joni!, enra mia akinti
atipanyamake nokon mentsisra ayorakin en
koiranke, enra masaanake- akin akai yoikin.
Ja ikapekao, koshin rabikainshamanxon
Anon yoishokoai: - Enribira mia akinti
atipanyamake eara paxkina iki, jainoa
onpax biti mai chinibaibatax, jakopi tantipari
itibira ea neno joke.-. Ano, jaskataikaman
xoyashokobiribi okeakekainai, moa ishtoai,
jabati kai Mari tee akinkashamai, wetsabaon
yowa akanabores benaxon piaires ikax.1213
Jonibo jaskakankebi Marin shinan
namanyama iki.
Jawen machito itan pisha pania bitaanan
Mari kachio kaa iki, rao jiwi peibo
itan xakabo benai. Chikish payati pein
raonmexon samatai jawen chikishbo
potanonxon.1415
Samakin Marin piai paranta
xakayabi xoishokores,
tashioma, xeai xoo
motsares, bataoma.
Jaskara jawekiataanan kai
jawen ipotabi waishoko
oxoi, teeorires katikopi.
Jaskayamaxbi chikishres
banetai. Marin samamai
jawen bakeboribi.16
Samakin seneax,
machito betan yami
kenshoshaman
bitaanan kai wai sepai,
jawen reken bake
betanbichoshoko.
Sepakin keyoxon moa
rerai, jiwi maxkobopari,
jiwi rastonbo rera poxoti
ani jiwibo keron iakea
iki. Jiwi rera poxotaitian
ishtoi Mari choronai
oinax jawen chai Tsanas
jiwe bema naman
chankatixon osani name
nameta iki.17
Jiwi rastonbo reraa mextekin keyoxon, wai basicha
rakamai pei itan jiwi mebi taxobo choshitikopi.
Jakaman, Marin, atsa taxobo tsinkia iki. Jarake mesko
atsa, basima itan baritia taponaibo. Marin tsinkia iki
chikaro atsa, itan manxan atsa taxo. Xatepakea iki meken
ashpa topobo.1819
Yamekirishama, bari xanaamabi, Mari ka iki
atsa taxo banai. Pei choshi manna xababotibi
mai chinixon akai atsa taxo banakin, rabe
taxobo. Ja banai ikai Mari bewai neska
neskashamani:
Neska neskaranike
min xawe xawe
en abaanonkan
mia jain renkenon
renke renkeshamanon.20
Ja banaibata jaweti netepekao kaxon oina ika iki moa atsa
xoxoabo. Moa xoxo anichabo iketian Marin jawen bakebo
yoia iki, atsa wai koiranti, orokin manishmatima, banabo
cheanaketian.21
Atsa taponnaikaman, Marin jawen panshin xeki tekea iki.
Akin, shinanya joni ixon, jakiribi jabe raenanaibo jato
kenaxon yoiribia iki: - Nokon xeki banara moa jawekiati jakon
iki, xemexon renetaanan non misianon itan non xeatiaxon
jawekianon, ea xeki tekekini bekanwe - akin jato yoiribia iki.
Jaskaakin jato yoiyabi netebainxonres oinkana iki, tsoatanibi
teke itanyama iki.22
Enribira, mia akinti
atipanyamake
eara chankabaiti
kikini paxkina iki.
Anonbiribi yoiai iki:
Enra mia akinti
atipayamaparike eara
nawenko chankatipari kai.
Netekaina pekao, ikai yawish:23
Xoyabiribi, chankata iwanaxbi,
Beotax yakatinresai, jawe
ninkatamakeska.24
Noa jonibora jaton shinan
senenbiresma iki, jonibaonra
meskoakin shinanai. Non chini
bakeboakinkayara non shinanti jake.
Non jaskayamabi jakon jawekiboki
noa nokoyamai.
Tsonbi
akinkashamabi,
Marin shinan
namanyama iki.Ibanon jaskara, enra atipanke.
- ika iki Mari kikin raya itan teeya
joni ikax.
2526
Xeki tekekin keyoxon xemea iki, jawen bakeboyaxon, axon
makaman renea iki. Ja nete, kikin raroshaman ika iki Mari
jawen bakebo betan pinoxon xeki misi kawai.27
-Ninkakanwe en mato yoinon, matonbiribi anitaanan
jaton yoashoko bena benayamanox ikanwe, yoa itan yobin
banaxon maton bakebo jawekiamanox ikanwe. Jakonkayara
iti iki tsama tsamakin jatixonbi non
teebo aka, ikaxbi wetsabaon jaskara shinanyamai. Joni
ixonra jakon jawekibo atiakinres non shinanti jake…
Moa jatibi senen ayonxon, Marin jawen awinin mapo
kenti ani beyasaxon misi kobin aka ochobires misi
noe poata iki. Misi wataikaman yakaxon Marin jawen
bakebo eseai:28
Jatoribi yoikin seneainbironki ikai, jawen pabikiain joi itoshi:
-Jaweira min yoa akaki ochobires noe poatai - iki. Jaskataitian
Marin bechiakexon oinaronki ikai jabe raenanaibo, jatianpari
bekana, piama iti noe xeteax pikasi bekana.29
Jatian Marin jato yoiai: - Mato neskati onanxon, wai
akin, atsa banakin, xeki tekekin en mato yoia iki, eapari
akinkanwen non jawekianon akin. Jaskaakin akabi maton
ea akinyama iki-. Rama maton oinkanwe jaweki maton piti
iki ixon. Jakopira jakon iki yoa banaya iti. Eara misiai itai
nokon bakeboyaxon jawekiati.30
ESE:
Shinanya joni iti riki jakon jaweki, non anibo, rarebo iamax
wetsa joibaon jawe akaitianra oinrestima iki, jato non akinti
jake. Wetstian noa akinshokokantikopi. Jaskara iki non ese
akinmis iti, chikish itima.
Chikish iketian, Mari jonin jato anikeskaakin noa akanti iki.
Rama, jatibitian marin yoini joi shinany