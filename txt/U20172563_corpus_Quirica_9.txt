Ahuacan ronon ehua baqueranon tesani

Ahuá ronqui icá iqui nane pipibaini ompagh
s̈heai caí. Caas̈h ronqui icá iqui hueanman paqueti.
PaquéShon, ompaSs̈h Sheacasabiqui aticoma iquetian
ronqui nenis̈hon acá iqui. Acaitian tí atoshiai
quescá iquetian ronqui taequi huaguea iqui.
Jatian ronqui huestíora taebichoqui ronon ehuan
neaa iqui. Ja neaa ronqui ahuacanqui mapéinabainquinqui ten arita iqui. Jainoas̈hqui coshi meaanana
iqui. Ja ahuá coshichaayora icá iqui. JascáShonqui ahuacan ronon ehua baqueranon tesaa iqui.

---

Jonin ricanni 

Jonin ronqui acá iqui mashi paboronin rican ricanquin. Ja rican ricanquin ronqui acá iqui jonin
amen mapoquin. IShonbi ja jonin onanyamaa iqui.
OnanyamaShonbi, jonin ninia iqui, Niniabi ronqui
mashi queShares boá iqui. Boas̈h picotai oina ronqui amenman mapébaina iqui. Mapébainaitian ja rica
ibon ninia iqui. Ninia ronqui acá iqui jahuen
ricaqui ras acanaanbainquin. Ja ras abaina ronqui
acá iqui, rica queshá atiboqui boonquin. Ja boquin
ronqui acá iqui jabi chishá atiabainguin. Boaitian
chibanquinbi ronqui jahuen ibon nocoyamaa iqui. 

---

Nishbin joni

Nishbin joni ronqui ipaonique, non caibo ainbo
betan huanoa. Ja joni ronqui ipaonique, yomeracana
benai ochó caí. "Piti benabatanon," icainiqui cacátiai. Piti ani retecanquetianqui noyacaini caShon
ronqui apaonique piti paques̈hshoco bequin. Ja beá
ronqui ipaonique moa Shobon nocoa piti ani baneti.
Huame paquesh beá ronqui ipaonique, ani huame
jimpan baneti. Jono nami icas̈h ronqui ipaonique
moa Shobon nocoa, jono quishi baneti.
Jascdas̈hon ronqui jonin ainbo pimapaonique. 

---

Iso aquí cachio bocanni

Iso aquí ronqui cachio bocannique, huestíora
ainboya. Ja nocota nete s̈habáquetian ronqui
cachio bocana iqui, iso retenos̈hon benai.
Jatianqui ja ainbo jabichoshoco, potacana baneta
iqui. Ja bocana pecáoqui, huiso ino isá queota
iqui. Huiso ino queotai quescáribiqui icá iqui,
"riqui, riqui, riqui, riqui," iquí. Jatian ja
queotaitianqui, ainbaon mahua mahuaa iqui. Ja
mahua mahuaitianqui, ja huiso ino isá joá iqui.
Joas̈hqui ja isábi inoa iqui. Inos̈honqui, ja ainbo
piá iqui. Jatian bes̈hon oincana ronqui, ja ainbo
moa huiso inon piá icá iqui. Jascaraton ratetagh,
moa jaquiribi becana iqui.

---

Joni betan ino iní 

Joni ronqui icá iqui cachio caí. Caquin jisá
ronqui icá iqui pama joshini. Ja oinaShShonqui icá
iqui joniqui neeti, machítoyashoco. Ja neetihon
aquinqui, hueresh icai oina ronqui icá iqui ino,
neeinati joí.
Jatian ronqui icá iqui joni: ——¿Jahueaquimein
icai nato ino jascati?

Jatian ronqui joninqui jaconshamani teyacas̈hon
manaa iqui ino. Joas̈hqui, jayá choronoSh jaconshamani jahuen tae naman yacata iqui. Jainoaqui
jonin mes̈htea iqui. Mes̈htea, caas̈hs̈honqui icá
iqui naman paqueti. PaquetaSh, caas̈hqui icá iqui,
sion iqui: "¡Aon, aon, aon, aon!" iquí.
Ja tarameetai caman ronqui icá iqui, jon1
ipaquequirani. PaquéShon, oina ronqui icá iqui
ishtoi mequen biaquebaini. 

---

Ainbo betan popo iní 

Ainbo ronqui icá iqui moa yantan iquetian
os̈hai racati. Ja racás̈hon nincataqui icá iqui
huestíora popo queoti: —-Nequera racdque. Nequera
racáque --iquí.
Jatian ja ainbaonqui mahuaa iqui: —-Nequera
racáque. Nequera raclque, popo bero aní --aquinqui acá iqui, icháquin.
Ja acas̈h os̈haa, nete s̈habáquetianqui icá iqui,
jahuen bene nosha mishquii caí. Ja cau pecáoqui
icá iqui, huestíora ainbo bero anitanishamanqui
joí. Jos̈honqui acá iqui: =-~En mia jopoSh benaShonon, tsabé --aquin acá iqui. Beroncopari
benaquin ronqui acá iqui, oquen beconbi bero
tsecanaanquin.
Jatian jahuen benen joquin oinna ronqui icá
iqui, ja ainbo beShpeas̈h yacati. Jatian ronqui
ja joni ishtoa iqui, raqueti. 

---

Manans̈hahue betan chaSho iní 

Huetsa netebaon ronqui icá iqui chas̈ho betan
manans̈hahue nocoanani. Ja nocoananas̈honqui icá
iqui yoyo ibeconi. Jatian ronqui chaShonqui acá
iqui ja mananShahuen jahuen ishto tanacasquin.
Ishto nincatai iShonqui. Jatian ronqui chaShon
acá iqui: —-¿Iconqui mia ishto yoicanai, chaiconí?
Min ishto ea tanamata —-aquin acá iqui.
Jatian ronqui manans̈hahuenqui acá iqui:
—-Iconraque, chaiconí --aquin acá iqui.
Jascás̈honqui acá iqui mananShahuengui jahuen
caibobo tsinquiquin. Tsinquis̈hon, jato esea iqui:
~—Non chas̈ho parans̈hon piní retemanon bai ques̈ha
joyócanhue ochóchaashamanbo. Mato saí acá quehuinonShicanhuen —-aquin., Jato yoiquin senenhaaShqui
manans̈hahue caa iqui. Cas̈hon ronqui acá iqui:
——-Tanánon atá, chaiconí -—-aquin acá iqui.

JascataShéhonqui icá iqui chas̈ho ishtoi
peocooti. Moa ochó cas̈hon ronqui acá iqui,
chas̈honqui: "Chaiconi”, aquin saíf aquin. Acá
ronqui acá iqui quehuinquin, Nincata ronqui icá
iqui jaa ochómashoco. Ja nincátaanan caribaa iqui
ishtoi. Moa ochó cas̈hon sai aribaa iqui. Acé
ronqui jaa ochómashoco.
Ja nincátaanan chas̈ho yoyo icá iqui: --Potatimabiresin, chaiconi manans̈hahue —--iqui. JascataSh caaShqui ian queSha nocota iqui. Nocós̈hon
pinías̈honbi ompas̈h Sheaas̈h, chas̈ho mahuata iqui.
Jascáas̈hon paranfhon mananShahuen chas̈ho piní
retemaa iqui. 

---

Jonfbenatian ino betan huasa iní 

Joníbenatian ronqui icá iqui ino betan huasa
yoyo ibeconi. Huasa ronqui icá iqui inon nogha.
Jatian ronqui acá iqui inon jahuen nos̈ha piti
yocáquin: —-Eara picasbiresai, nos̈há. Ea pimahue.
Min ea pimayamaitianra, en miabi piai -—-aquin acá
iqui.
Jascáaquin jahuen epan acá, huasashoco raté
ratebiresa iqui. RatéBs̈hon, ishton ishtonbires
piti yoá aShona iqui. —-Moara cobinai ishtompari
tantihue, epá —-aquin acá iqui.
Jatian ino ishtonshoco tantiti shinanas̈h
racata iqui. Racatas̈hbi, os̈hacainna iqui. Jatian
huasan, jahuen epa os̈haquetian, piti queyoa iqui.
Piti queyos̈hon, quentican macan bochoatihon, bochiqui panina iqui. JascáaShon, bochiqui peyacas̈hon,
jahuen epa jistenai mana manaa iqui. Iiti, ino
jistena iqui. JistenShon, jahuen noha quenaa
iqui: —-¿Jahueranoqui mia jabata, nos̈há? —-aquin
acá iqui.
Jascáa, bochiquiShon jahuen nos̈han quenhuina
iqui: —-Min pitira, mia jistenamapari iquetian,
bochiqui en mia paninShonque; huesta ino epan
joShon mia queyonnaquetian. Jomenhuen, namanghon
quentí bii, chicóranaque; namira ichaira iqui.
Jatian jascáa, inon icon shinana iqui. Ishto
jos̈hon, bochiquiaSh quentí paquetaitian yatanquin
quenea iqui. Quenea joshon, inon Sheta queyonaana
igqui. Jascda, inon piti shinanyamaa iqui, picasi
ihuans̈honbi. 

---

MaShó baqueranon betan jahuen tita iní 

Huestíora maShó baqueranonman ronqui acá iqui
jahuen tita yoiquin: ——Titá, eara moa ani iqui.
Enra moa atapa benati atipanque --aquin.
Jatian jahuen titan yoia iqui: —-Iconira mia
yoyo icai, baqué; rama catanhuen. Peoquin ja
atapa beaShs̈ha mia ani joni banéti iqui. Jatianra
huestíora Shahuan pei min maponco en mia as̈honti
iqui; mia quiquin joni iti onanti --aquin acá
iqui, jahuen baque.
Jascatas̈h, ja mas̈hé baqueranon caa iqui, chonca
pichica jonia. Moa cahuanquetian jahuen titan
mana manaa iqui, yantampaquetaitian. Jainoagh
jatíbi becana iqui, ja chonca pichica jonibi.
Jatian ja baqueranon nocóyamaitian huinia iqui,
jahuen tita. Ja mana manaibi, jahuen tita caa
iqui, huiniananbi ompas̈h biíf. Cas̈hon oinaqui icá
iqui, jahuen jabicho baquequi jenenco tohbata;
moa retecana. Jascara oinas̈h jahuen tita iconbiressi huinii sion sion icá iqui. JascataSh ja
maShó baqueranon mahuata iqui. 

---

Shirincanin teetai joni betan roobo iní 

Huestíora joni ronqui icá iqui shirincanin
teeti caí, jahuen ahuin betan. Jatian ronqui
acá iqui jahuen ahuingqui ja jonin yoiquin: --Atsa
Sheatiahue non paeshaman Sheanon --aquin acá iqui.
Jascáa ronqui acá iqui jahuen ahuinin Sheati
aquin. Jascatas̈hqui Sheati paea iqui, chosco nete
pecáo. Jatian ja Sheabaini ronqui cabécona iqui,
jahuen ahuin betan, shirinca bepon tsecai; jainbi
jaton s̈heati mapobainni.
Jatian moa yantanaitian joquin nincácana
rongui icá iqui, ja jonin s̈hobonco saa iqui,
corati. Jatian: ¿"Jahuemeingqui?" is̈hon, ishto
jos̈hon oinna ronqui icá iqui roo tsamati, jahuer.
Sheatinin paennabo. Jatian jahuen ibo joaitian
meraaShS5honqui icá iqui, ja roo icha ishtocasi.
Icas̈hbi ronqui icá iqui ja roo icha bocasibi meinmeeressi, moa paenyoraabo icas̈h. Jascatas̈hs̈honqui
moa boti atipanyamacana iqui. Jatfribi roo ronqui
icá iqui, jahuen Sheati quentí meran napocotas̈h,
mapécasibi, rainshqui rainshqui iquí.
Jascataitian ronqui acá iqui, ja joninqui
jihui biShon marishquipaquequin queyoquin. Jascáas̈honqui ja joni icha pitia banénique; jatíbi
roo retequin queyoas̈h. 

---

Shahue ainbaon jahuen bene potani 

Huestíora joni ronqui icátiai Shahue ainbo
ahuinhaa. Ja ainbo ronqui icátiai metsáshoco
ainbo itan quiquinbires teeyaribiqui. Huai oroi
caquintiibiqui jahuen bene yoicatitai: ——Miapari
piti benatanas̈h nocós̈hon ea joo abonons̈hihue
—-aquinqui acátiai. Ja ainboqui icátiai, jahuen
bene piti benai caa pecáoqui, huai oroi caí.
Jatian jahuen benebiribiqui cacátiai piti benai.
Huetsatianqui moa jaapari joShonqui acátiai jahuen
ahuin jonin benaquin; joo aboquin. CaShon oinnaqui moa anichaa huai oroa, machítooma iShonbiqui.
Huetsa netenqui joni caríbaa iqui, piti benai.
Caquetianqui jahuen ahuin caríbaa iqui, huai oroi.
Moa cas̈honqui jonin shinana iqui: —-Jahuequescaas̈honmain acai nocon ahuinin huai oroquin, machítooma is̈honbi. Ramara en jonéShon oini caai
——-iShongqui shinana iqui.
Jascatas̈h joá iqui. JoShon oinnabi icá iqui,
jahuen ahuin joámapari. Jatian caque benai.
Cas̈hon, jonéShon oinnaqui ique, huestíora s̈hahue,
jahuen pe3hcanmanbi huai oroi iiti. Jatian
jonin shinana iqui: ——Nocon ahuin icaShbimainqui
——is̈hon shinana iqui; ratétanishamanShon. Jascáquenbiqui ja Shahuen joni meraa iqui. Merataananqui Shahue iconbiressiqui ishtoa iqui; coin poto
chancácaini. Caaitianqui jonin chibana iqui;
chibanquinbi nocoyamaa iqui. CaaShqui, ja Shahue
jenequi paquetaSh soo irita iqui. JascáShonqui
joni jahuen ahuinin potanique. Jatiressiqui nato
joi. 

---

Joni cachio caní 

Huetsa neten ronqui icá iqui, joniqui cachio
cai, jahuéqui retenoShon benai. Caquin, oina
ronqui icá iqui, jahuen huai queShaqui shishi
bonco meran huisoi. Ja merataana ronqui caa iqui
netéshamanas̈h. Caashqui, ja boncon nocota iqui.
NocóShon ronqui acá iqui too aquin. Too acá
ronqui icá iqui, ja shishibo raas̈hqui raaShqui
iqui, naman maani.
Jascáquetian rongui acá iqui, jonin jahuen
ahuin quenaquin: --Mariá, neri tasá behué, non
shishi topinon --aquin ronqui acá iqui, saf aquin.
Jascatai nincataghs̈honqui joá iqui, jahuen ahuin,
tasá papía; beneshaman. JoBShon ronqui acá iqui
jahuen bene nocoqui. Nocoquetian ronqui acá
iqui: —-Neri tasá behué, non shishi topinon, en
too acara neno maanque —-aquin ronqui acá iqui.
Jascatas̈h caBShon, benabecona ronqui icá
iqui, huestíora shishibi yama, moa main maanas̈h
boá.
Jascatas̈hs̈honqui, cabécona iqui jahueoma,
tasáyabicho.

---

Joho shino betan manans̈hahue iní

Moatian ronqui icátiai yoinabo yoyo icai. !
Jatian ronqui acá iqui jos̈ho shinongui mananZhahue
baque biquin. Bis̈hon ronqui acá iqui cains teshcain boquin; jains̈hon pinos̈hon. BoaShbiqui mepaqueeta iqui. Ja mepaqueeta joaShqui cains techapaninqui teostameta iqui. Jainoas̈hqui ja mananShahue baquequi ania iqui, cains bimiai senenribi.
Ja bimi pipitaitiangui, joá iqui, ino jaa
naman. dJoShonqui, acá iqui yocáquin: --¿Jahueaquiqui mia iitai, chaiconi manans̈hahué? —-aquin acá
iqui.
Jatianqui yoia iqui: --Nato bimi cocoi
joas̈hSha ea iitai --aquin.
Jascáaqui inon yocata iqui, huetsa bimi
paques̈honon iShon. Jatianqui ja mananhahuen
paqueShona iqui. Jascatas̈h ino nees̈hococasabi
iticoma icá iqui, ja jihui sibá icas̈h.
Jatianqui mananShahuen yoia iqui: --Janhbáhue mia huetsa paqueShonon —-aquin acá iqui.
Jascáa, ja ino bochiqui cotsatas̈h janghbata iqui.
Jascáguetian manans̈hahue janbis̈h ranbéaquegquirani
joas̈h jahuen janaqui paqueta iqui; inon janaqui.
Jascáas̈hon ronqui mananiihahuen ino retea iqui. 

---

Ainbaon huiso ino reteni 

Moatian ronqui nahuaboya noa joniconboqui
bocannique conShaman teeti, tsoabi jain cayosma
ianman. Boas̈hqui jahuetio ochóbira bobóanaqui
nocéshon, jainoas̈h teeti peota acannique.
Jascatas̈hqui, jain basibires teecana iqui.
Huetsa netenqui boríbacana iqui, jaton teetiain. Jaton patoronin ahuinbichoqui peotainco
potabaini bocana iqui. Jaabichoshoco iiquinqui,
nincata ronqui icá iqui huiso inoqui queó queoquirani joi, cachioqueas̈h. Ja queotai nincatas̈hs̈hon-
qui, ja ainboqui jaton tapo bochiqui yacata iqui;
jains̈hon manai. Basiquiranyama ronguiaa iqui ja
ainbaon nincataqui. Jascatai nincáyosma icashShonqui iconbiressi rateta iqui. Jatian nii
meranoas̈h picóquiranai, oina ronqui icá iqui
jahuetianbi jascara jan oinyosma yoina. Jahuen
yoraqui quiquinbires huisoshaman, s̈hoqui joShoshamanribiqui icá iqui.
Joaghqui icá iqui jaton peota taponanmanqui
tanítoshiti. Ja tanitoshiquetian ronqui acá
iqui, ja ainbaonqui aros Shanaqui beshíaquin.
Jascáas̈honqui ainbaonqui huiso ino retea iqui.
JascataShqui moa yantana iqui. Ja teetaibaon
beB5hon oincana ronqui icá iqui, jaton tapo namanqui racati, jaton jishosma yoina; moa ainbaon
retea. Jascatas̈hqui ja ainbo nococanaqui huinipaqueta iqui, ja ahuana shinanaSh.

---

Jascatas̈h abo betan manShanteo jonini

Abo ronqui icátiai nete benatianqui Inca. Ja
Incan ronqui acátiai jatíbitian jahuen rayos tana
tanaquin. Icas̈hbi jahuen baquen benequi icá iqui
quiquinbires shinan coshia. Jascara icas̈hqui
jahuebi iamacatiai. Moa jatíbitian jabicho aata
ronqui sinata iqui. SináBShon copiquin, tanaquin
aboqui yoina iqui.
Jatian jahuen rayos tanaaqui teetanima aboa
iqui, shinan coshima icas̈h. Ja jahuen rayos
Incaqui caa iqui as̈hani jahuen aluin betan. Ja
Inca ronqui icá iqui joshin payon teoya. Jainoas̈hqui icá iqui pia aniosia. Ja piaqui icá iqui
jahuen s̈heta; ja payonbiribi icá iqui jahuen tes̈ho
iti. Ja jahuen rayos canhuana pecáo, chiní jahuen
baguen bene caa iqui; piaaquin senenhaas̈h,
Caquin, nincata icana iqui as̈hani saa iqui.
Jato nincataSh moa neteshocoas̈h caa iqui. Cas̈hon
bochiqui pia potai, coshin saí icá iqui, nescati:
——-Chiní baquebo: "aboyabi mans̈hanteonra yapa
queyoai," iqui, icantira caai --iqui sai icá
iqui, ja Inca baqueranon. dJascataShs̈honqui abo
peocota iqui, rama camanbi piti queyoai abon, ian
tsosinquetianbo. 

---

Jonin ino paráni

Joni ronqui icá iqui conShan bema tohueiqui
iiti, s̈hoboanos̈hon. Ja cons̈han tohuei to iitaitianqui, inon nincata iqui. Nincata3h ja shinan
ino caa iqui benaboi. Benaboquin oina icá iqui,
to iquibi jishtima, bema meran icaSh. Jatian
inon ja cons̈han ratanquin benaquin joni meraa
iqui. Meras̈hon inon joni acá iqui yoiquin:
—-Chaiconí, ramara en mia piai --aquin acá iqui.
Jatian jonin ino yoia iqui: —-Jahueatiqui min
ati iqui ea piquin. ¿Minqui ea oinyamaa nato
cons̈han en cas̈hqueai? Ea pino3homparira min ati
iqui en acá quescáaquinribi conShan tohuequin.
Jatiamparira min ati iqui ea piquin -—-aquin acá
iqui.
Ja cons̈han chopeta icá iqui jascá jonin acáma.
Ja chopeta icá iqui conya aquin acanaitonin matasboquin chopea. JascáaShon jonin ino quenaa iqui,
jahuen mequemanbi ja conShan cas̈hqueti.
Jatian inon ja joni iconhas̈hon, jahuen rabé
mequenbi ja chopeta meran niaa iqui. Moa niaquetian, jonin ja conyabo tsecaa iqui. Ja tsecaa
ShepócainShon ino mebitas̈hs̈haa iqui. Ja atánan
joni ishtoa iqui.
Ja aibatas̈h rabé nete pecáo, joni caa iqui
oini. Cas̈hon oina icá iqui moa ino pisia, moa
poincoscobo tsamata ja pinogh.
Jatian jaancaya joni piti shinanquenbi, poincoscobaon ino piá iqui.

---

Rashíco joni quiquinbires yoashi iní

Ja rashíco joni ronqui icá iqui s̈hahui huaia.
Ja joniqui icá iqui quiquinbires yoashi, tsonbi
Shahui Shatenaantima; netetiibiqui cacátiai oini.
Iitibiqui, huestíora nete cayamaa iqui. Cayamaquetianqui, shinon coconaana iqui; iShonbi onanyama iqui tsonqui acai is̈hon,
Ja joni icá iqui too atioma. Jascara is̈honqui
shinana iqui tarampa ati. Jascáas̈hon, boi joniaa
iqui; ja Shahui huai queShá ati. Jatian huetsa
nete s̈habáguetian shino joá iqui; s̈hahui cococasi.
Jos̈hon jisáqui ja huai ques̈ha joni chancata icá
iqui. Chancdquetian salúdantoshia iqui. Jabi
quehuinyamaa iqui. Quehuinyamaabi salúdanquin
jeneyamaa iqui. Jabi quehuinyamaa iqui.
Jatian shinon yoia iqui: --¿Miaqui sinatai?
—-acá iqui. Jabi jahue iamaa iqui. Jahue iamaitian shinon timaa iqui; timaaSh boiquibi metas̈hnamecaina iqui. Jatian shinon acá iqui: —-Ea
jenehue, joní —-aquin acá iqui. —-Ea min jeneyamaitianra en mia benques̈h aríbai -—-acá iqui. Jabi
jeneyamaa iqui. Jeneyamaitian benques̈h aríbaa
iqui timaquin. Jatian jainbi taShnáribia iqui.
Jatian shinon yoiribia iqui: --Ea min jeneyamaitianra en mia jamatai ——acá iqui. Jabi jeneyamaa iqui. Jains̈hon jamata iqui; jamata jainbi
taShnácaina iqui. Jatian yoiribia iqui: —-Ea
jenehue —-aquin. Ja jeneyamaitian benques̈h jamáribia iqui; jatian taShnáribia iqui; jainbi baneta
iqui. Jatian jahuen ibon joShon nocoa iqui. Nocos̈hon retea iqui. 

---

Jascatas̈h baqueranon coráca iní

Moatian ronqui ipaonique huestíora joni quiquinbires coshi; jatíbiain cahuan cahuannai. Iiti
ronqui nocota iqui, Shetebo joniboiba. Jain nocóquetianqui coshi meecana iqui. Coshi meecanabiqui,
jonin jatoaressa iqui.
Titainbiqui, huestíora baqueranon jaqui joá
iqui. Joquetianqui ja jonin yocata iqui:
——¿Jahuequi mia queenai? —-aquin yocata iqui.
Jatian ja baqueranonman yoia iqui: —-Eara mia
quescaribi coshi itin queenai ——aquin acá iqui.
Jascáabi, jahuebi yoiamaa iqui.
Iitiqui ja baqueranon chonca posaca baritia
moa senena iqui. Jatian jahuen papa joá iqui.
Jos̈hon ja coshi joni yoia iqui: —-Nocon baquera
moa chonca posaca baritia seneque —-aquin.
JainShon jonin yoia iqui: —-Ramara non raanti
iqui, teté reteti —-aquin acá iqui. Jascáas̈honqui
ja baqueranon raanquin yoicana iqui: --Ja teté
beyamaaShS5ha mia joyamai --agquin acana iqui.
CaShonqui ja baqueranonman teté merans̈honbi
quenea iqui. Quenea caaShqui, pia ochó paqueta
iqui. Jatian jainqui huestiora joni icá iqui,
jaconma shinanyatan yobé. Janqui, ja baqueranonman
pia boonana iqui. Cas̈hon, ja baqueranonman jahuen
pia benaquinbi merayamaa iqui.
Jascáquetianqui, huetsa joninqui ja yobé joni
coshi meeta iqui. Coshi mees̈hon ja baqueranonman
pia bichinShona iqui. JascáaShon ja baque jahuen
pia menia iqui.
Jatian jaquiribi, ja baqueranonman teté meraShon tsacaa iqui. Ja tsacabeiraniqui ja baqueranon
jaquiribi joá iqui. Joquetian, ja teté pei tsecaShon maimacana iqui; maiti as̈hon.
JascáaShon ja baqueranon, coráca jiquimacana
iqui. 

---

Ino betan yahuish iní 

Moatian ronqui yahuishen piaiqui inon nonconique. Ja nocoa ronqui acá iqui quenaquin: --Jomenhuen pii cocá, icaShbi queyoyamahue. En Shobon
botira yamanaque --acá iqui. Jains̈hon inon piá
iqui; piquin huestíorabi te5heaShonyamaa iqui,
jahuen piá.
Jains̈hon yocáribia iqui: ——Piacá, eara picasai
ea jaquiribi icha menihue. Moara icha nete iqui
en piama, ja copira ea picasai --aquin acá iqui.
Jains̈hon jahuen piacan yoia iqui: —-Cocá, moara
jatíbi en botibo min queyoque. Mia riqui ani joni,
ea iqui mas̈hcoshoco. Jascara iShonbi yapa paenaibo
acai en biquin. Bishocoihue min pinon —-acá iqui.
Jatian inon yoia iqui: —-Enra biti atipanyamaque. Eara chichó jiquiti onáma iqui —-aquin acá
iqui.

--Icas̈hbira mia jiquiti atipanque, cocá 
--aquin yoia iqui, yahuishen.
--¿Jahuequescatas̈hqui ea itiqui, piacá? 
--icá iqui, inon.
Jatian yoia iqui: --Ihué itibiresiqui, 
huestíora macan benatanhuen --acá iqui ino.
Jatian ino picashora icas̈h caa iqui ishton 
macan benai. Jatian yahuishbiribi caa iqui nishi 
benai. Cas̈hon, beá iqui inon, huestíora macan, 
yahuishanribi beá iqui nishi. --Nato riqui, 
piacá. Enra moa beque macan --aquin yoia iqui.
Jatian yahuishan macan nes̈haa iqui nishin. 
Jascáas̈hon: --Neri johué, cocá --acá iqui.
Joquetian tenes̈ha iqui; as̈hon yoia iqui: 
--Bitanhuen. Ramara mia chichó jiquiti jacon iqui 
--aquin. Jatian caa iqui ino jenenco. Cas̈hon, 
nemin ronáa iqui. Jainoas̈h joríbacasabi joticoma 
icá iqui. Meeresquin nishi tesaas̈h picota iqui, 
moa joinman reteibishoco. Picós̈hon, jahuen piá 
benaabi yama icá iqui, moa jabata, pinaquetian.
Jatian ino sinata iqui; sinás̈hon chibana iqui 
ja caa bainbi, jahuen itsa s̈hetes̈hon. Cas̈hon, 
nocoa iqui huestíora quini meranoa. Cas̈hon 
jinaquishoco yatana iqui moa jabati caainbi.
--Minra ea parans̈hon mahuámaqueanque; ramara 
en mia piai --aquin yoia iqui, inon.

—-Ea piamahue, en mia yoibanon; equira quirica
nocóque. Nescara riqui en mia yoyo as̈honbanén
nincáhue —-acá iqui. dJascáas̈hon, jahuen pishamea
quirica tsecas̈hon yoyo acá iqui: —-Señor Carachupa: Jatibi jahuégui main niaibo yoihue, jene
anira beai jato queyoi, bochiqui neecanon. Cocá,
nincáhue --is̈hon yoia iqui, ja ino.
Jatian ino, icon shinanas̈h icá iqui: -~¢Eaqui
jahuequescatiqui? —-icá iqui.
Jatian yahuishan yoia iqui: --Nato jihui
tanon neetanhuen —-acá iqui. Jatianbi ino raqueti
ishton neeta iqui. Ja neetai camar yahuishan
meshishocobo tsinquia iqui. Jascdas̈hon ja jihui
naman acá iqui tsamanquin; tsamanquirbi yoia iqui:
—-Carestanhuen, cocá, moara jene ani beai.
Ja moa caquetian, jahuen pishamea josporo
tsecaa iqui. Jascáas̈hon, menoa iqui jan neeta
jihui. Moa meshotaSh paquéquetian yahuishan piá
iqui.

---

Ricanqui jonin yapa ainbo biní 

Jonin jane ronqui icá iqui Juan. Jahuen ahuin
ronqui icá iqui Maria. Ja rabé ronqui icá iqui
baqueya. Ja baque ronqui icá iqui jahuen papan
janenbi acá, Juan. Jatian ja baque betan jahuen
papa ronqui icátiai rican yomerai.
Huestíora yaméqui cabécona iqui ricani.
CaShonqui acá iqui ricanquin. Ja ricans̈hon ninipatanbes̈hon oina ronqui icá iqui, ani jahuéguiqui
icas̈hbi jimpanya. Mapoquiri oinaqui icá iqui
requinya. Jaconshoco ainbo boo nenqué.
Jatian ronqui icá iqui ja ainboqui yoyo iqui:
——Joní, miara noibati iitai. Enra mia aquincasai,
Mia aquincasira ea ique min rican naneti. Enra
mia meniti atipanque yapa icha; min jato maromas̈hon coríqui binon is̈hon --aquin acá iqui.
Jatiangui jonin yoia iqui: --Jacon riqui min
ea aquinti ——-acá iqui.
Jascáas̈honbiqui ja ainboan yocata iqui jaquiribi: ——-¿Natogqui min baque iqui?
Jatian yoia iqui: ——-Jen jen. Jaa riqui nocon
baque —--aquin yoia iqui.
Jains̈hon yocáboa iqui: ——-¿Jahuetii baritiayarin? --aquingui yocata iqui.
Jatian yoia iqui: --Chonca rabé baritiaya
riqui ——aquin.
Jatianqui ja ainbaon yoiribia iqui: —-Ea riqui
chonca socota baritiaya. Enra mahuinque min
baque; icas̈hbira ea queenai min baquen --aquinqui
acá iqui. Jatian min baque bis̈honra, en mia
jatíbi jahuéquinin aquinti iqui ——aquinqui acá
iqui.
Jatianqui ja joningui yoia iqui: —-Jascara
iquenra en mia bimati iqui —-aquin,
Jascátaananqui ainbaon yoiribia iqui: --Huetsa
yamé joShon, ja toró icain min rica nepónons̈hihue
——aquingui acá iqui.
Jascatas̈h ja joni caa iqui jahuen Shobon.
Caas̈h, iitiqui huetsa yamé joríbaa iqui. JoShonqui ja yapa ainbaon yoiibatainco rica nepota iqui.
NepóShonqui biá iqui, icha yapa. Jaquiribi aZhonqui biá iqui, ani tora. Ja toraqui icá iqui, non
oinyosma, orobires yorayaqui icá iqui.
Jatianqui ja ainbo picéribia iqui. JoShonqui
yoia iqui: —-Nato tora min ahuin betanbicho pitanhue. Queyoquin pitanhue, jahuebi yoyóyamaquin.
Jatianqui ja joni caríbaa iqui. Cas̈honqui
ja ainbaon yoihuana quescáaquinqui, ja jonin
jahuen ahuin betanbicho piá iqui queyoquin.
Pias̈hqui, caribaa iqui ricani.
Caquetianqui jaquiribi yapa ainbaon yoia
iqui: —-Nenoas̈h rabé oShera min ahuin baquenai
—-aquin acá iqui. Jatian joni caríbaa iqui.
Jatianqui manacana iqui rabé os̈he. Rabé
os̈he senenquetianqui icon icá iqui. Jatian
ainbo baquena iqui, icas̈hbi baque jisáma icá
iqui. Rabé huiso ochíti baqueres. Huestíora
ahuin, huestíora bene.
Jatian iiquingui ja yapa ainbaonqui jato
nocoribia iqui, ricani bocanquetian. Nocos̈honqui yoia iqui: --Moara baritia senenque min
baque. Eara moa queenai min baquen —-aquinqui
acá iqui.
Jatian joni caa iqui, jaquiribi jahuen
Shobon. Cas̈honqui jahuen ahuinqui yoia iqui:
—-Non baquera yapa ainbo moa queenai Jara moa en
jen acá iqui. Jascara is̈honra non meniti iqui
——-acá iqui.
Jatianqui ja baquen nincata iqui. Ja nincatas̈hqui, ja baque jabata iqui. Jascáas̈honqui ja
baquen jato potaa iqui. Jatian yapa ainbaon jato
nocohuetsayamaa iqui. 

---

Manans̈hahue betan nonon rabe iní 

Moatian ronqui huestíora ian queñha jacátiai
huestíora mananghahue betan rabé nonon. Ja iamanqui basi jacana icá iqui. Ja nonon rabecanqui
manans̈hahue noia icá iqui. Jato betan raenanai
iquetian jainoas̈h onan joni iquetian. Jan ronqui
jato mescó joibo yoicatitai, ja moatian icátiai
joibo. Jainoas̈h mescó tsinitiboribi jato onanmacatiai.
Jascara iquetianqui ja mananShahue quiquinhaquin noicanaqui icátiai ja nonon rabecan. Jascatas̈h jain jaconbires jacáticanai.
Huetsa netenqui, ja nonon rabecan oinna iqui,
jaton ian tsosinai; moa ompas̈h Sheati jaconma.
Jascara oins̈hon nononbaonqui jato betan raenanai 
manans̈hahue yoia iqui: --Chaiconí --acá iqui-- 
noara nato ianshocotonin moa jati atipanyamaque 
--aquin acana iqui. 
Jatian manans̈hahuen jato yoia iqui: --¿Jahue- 
quescatiqui mato jatima iqui? --aquin.
Jatian huetsan yoia iqui: --Noa neno ii iiti 
icas̈hbira, noa nomin reteti iqui; ja copira noa 
rama huetsa iaman caai --aquin yoia iqui. Jascá- 
aquin yoiacana manans̈hahue quiquinbiressibi rateta 
iqui; nomin reteti shinanas̈h.
Jatian jato yoia iqui: --¿Jahueatinqui maton 
ea potacasai? Eara rama mato betan caai --aquin 
jato acá iqui.
Jascataitian huetsa nonoman yoia iqui: --Mia 
nobé cati icas̈hbira mia noyayosma iqui --aquin.
Jascataibi huetsan yoia iqui: --Teema riqui 
ja nobé cati --aquin acá iqui.
Jascáa, huetsan yocata iqui: --¿Jahuequestas̈h- 
qui cati iqui noyayosma icas̈h? --aquin acá iqui.
Jatian yoia iqui: --Jihui benahue; meras̈honra 
min beai. Min bequetianra noa oquen becon nates̈h-  
beconai. Jatianra manans̈hahue naponbeconshaman 
nates̈has̈h caai --aquin acá iqui. Jascatai ninca- 
tas̈h, manans̈hahue quiquinbiressi benea iqui, 
jaconhiraaquin huetsa nonoman shinanquetian.

--Iconraque. Ea jascáas̈hon bocanhue. Jatian- 
ra earibi nomin retetima iqui --aquin jato yoia 
iqui; jato betan noyacasquin. Quiquinbiressi 
manans̈hahue queena iqui, noyatinin; jahuetianbi 
noyayosma icas̈h. "Jahuequescarin noa noyaa," 
is̈hon onancasi.
Jatian huetsa nonoman yoia iqui: --Non boára 
mia yoyo itima iqui. Jains̈hon min osantima iqui. 
Ja mia non yoia jahuéquibo senenhayamaas̈hs̈ha mia 
paquetas̈h nocótima iqui; noa caainco --aquin yoia  
iqui.
Jatian manans̈hahuen jato yoiribia iqui: --Eara 
itima iqui. Enra maton yoiabo mato senenas̈honti 
iqui --aquin jato acá iqui. Jascáas̈hon jihui 
meras̈hon tanáquiincana iqui. Tanataqui jacon icá 
iqui, jahuequescamabi. Jascatas̈h bocana iqui 
noyai. Jatian manans̈hahuen, jahuetianbi noyayosma 
is̈hon oinna jaconyora icá iqui. Jato jahuéquibo 
yoibocasabi itan benequin, osancasquinbi onsan 
tenea iqui, paquénaquetian.
Jascatas̈h moa ochó noyacana icá iqui; moa 
jain bocanai ianman nocóti ochóma. Jatian ja ian 
ochóma icá iqui, huestíora s̈hobo. Ja s̈hobo bebon 
baquebo tsinii icana iqui. Tsini tsiniquinbi, 
huetsa baquen meraa iqui, nononbo huinotai. 
Huinotaitian oina icá iqui, huestíora manans̈hahue  
jato betan. Jatian ja baquen, jabé baquebo, yoia

iqui: =--Oincanhue huestíora manans̈hahue nononbo
betan noyai —-aquin jato acá iqui. Jatian oincana icá iqui, icon.
Baquebo jascataitian manans̈hahuen nincata
iqui. Nincds̈hon jato quehuincasi, jihui nates̈ha
quepishiita iqui. Jascatadh paqueta iqui; paquetiqui macanqui jaras icaina iqui. Jatian baquebo
ratécana iqui, jato patas̈h paquéquetian.
MananShahuen shinana icá iqui, nescáaquin
baquebo notsinti: —-Matora jahuemabi iqui,
oinrescanhuen ea noyaitian -—-ati is̈honbi jato
atipanyamanique.
Jascatas̈h jainres mananShahue, queyónique
jahuen yoyo icas copí, paquetas̈h, 

---

MananShahue betan jos̈ho shino iní 

Shinon ronqui anique mananShahue baque mainmea
meras̈honqui biquin. BiaShs̈honqui inique: —--Bochiquis̈hons̈hamampari pibátanon --iqui. Jascás̈hon
ronqui anique cantsin bochiqui manans̈hahue baquequi jos̈ho shinon boquin. Jain peyacaShonqui acá
iqui chosha choshaquin. Chosha choshaabi ronqui
inique manans̈hahue baquequi shino mepaqueeti.
Mepaqueeta ronqui inique cantsin tes̈hcan meran
mananghahue baque caí. Jainqui ipaonique mananEhahue baque josho shino mepaqueeta. Titi,
cantsin tes̈hcan payóquetian ronqui mananShahue
baque paquénique.
PaquetaShShonqui inique: --Ramara en jos̈ho
shino copii caai. Enra onanque jos̈ho shino. Ea
cantsin tes̈hcan meran camani shino riqui beis
beisyosi --ironquianique manans̈hahue. Moa ani
ronqui inique ja manans̈hahue, rabé chonca baritiabira.
Jascatas̈hqui shino benai canique. Caquinqui
joni nocos̈hon anique yocáquin: —-Mancó, ¢jahuetianqui joSho shino boní? ——acá iqui.
Joningui manans̈hahue yoinique: —-Moa chonca
posaca baritia riqui shino boní --aquin acá iqui.
Jainoas̈h caas̈h, huetsa joniqui nocota iqui.
Nocos̈hongui yocata iqui: —-Mancó, ¿jahuetianqui
shino boní? —-aquin.
—-Moara chonca chosco baritia iqui shino boní
——aquin. Jabiqui manans̈hahue caressa iqui.
Caas̈h, huetsanco nocóribia iqui: —-Mancó,
¢jahuetianqui shino boní? ——aquin.
——Moara chonca rabé baritia iqui boní.
Jabiqui mananShahue caressa iqui.
Caas̈hgui, huetsanco nocós̈hon yocáribia iqui:
——-Mancó, ¿nenoqui jahuetian shino boní? —-aquin.
——-Moara posaca oShe iqui boní. Jabiqui
mananShahue caressa iqui.
Cas̈honqui, yocáribinique: ——Mancó, ¿jahuetianqui neno shino boní? ~-aquin.
——Moara socota os̈he iqui boní —-aquin. Jabiqui
mananShahue cacáressa iqui.
CaShonqui, yocáribinique: -—Mancó, ¿jahuetianqui shino boní? —-aquin.
Yocataqui, yoinique: --Moara rabé oZhe iqui
boyantana --aquin.
Ochóbires cas̈honqui yocáribinique: —-Mancó,
¿nenoqui jahuetian shino boyantana? —-aquin acá
iqui.
——Moara quimisha simána iqui, ja boibata
——aquin anique mananghahue.

Cas̈honqui, huetsa meras̈honqui yocáribinique: 
--Mancó, ¿nenoqui shinobo jahuetian boibata? 
--aquin acá iqui.
--Nenora baquish boíbaque, --aquin. Jabiqui 
manans̈hahue caressa iqui.
Cas̈honqui, huetsa yocáribinique: --Mancó, 
¿jahuetianqui neno shino boíbata? --aquin.
--Ramabira huinóbainque. Ramabishocora min 
nocoi caai --aquianique joninqui manans̈hahue.
Jatianqui jonin jascáa caquinbi ronqui, shino 
boaiqui manans̈hahuen noconique; s̈ha ibotanai. 
Jatianqui sotamees̈honqui manans̈hahuen oinique;  
oinabiqui shinobo jamabores inique. Orishoco 
cas̈hon oinaqui jan aní shino inique. Ja onans̈hon-  
qui manans̈hahue anique shino: --Ishtompari johué,  
shinó, noa yoyo inon --aquin acá iqui. Quenas̈hon 
ronqui manans̈hahuen ishtonribi caocho benanique. 
Benaquinqui manans̈hahuen ishtonribi caocho merani- 
que. Jatianqui, jos̈ho shinoqui paquénique. 
Paqués̈honqui anique: --¿Jahuerin, manans̈hahué? 
--aquin acá iqui.
Jascás̈honqui anique jos̈ho shinoqui manans̈ha- 
huen queenaquin. --Caocho timanon ahué, jos̈ho 
shinó --aquianique manans̈hahuen. Jascás̈honqui 
manans̈hahuenqui anique: --Empari abánon --aquianique.

Jascáas̈honqui mananShahuen caocho timanique.
Timaaqui, bepon tsihuibeiranaitianqui mananghahuen
shino yoia iqui: —-Ashocohue, shinó —-aquianique.
JascáShonqui shinon timanique. TimaaShbiqui,
jainbi shino senbonique. Jains̈honqui benqueshribi
timanique. TimaaShbiqui, jainbi senbonique.
Jatian taenribiqui jamánique. JamataShbi, senbonique. BenqueSh taenribiqui jamánique. Jamatas̈hbiqui, shino senbonique; caocho bepoman yatana.
Jascatas̈h shino sion inique. Sion icaitianqui,
mananShahuen yoinique: —-Onanhue, shinó. Jascábira
min ea cantsin teShcan meran ea potanique ——aquin=
qui anique manans̈hahuen joSho shino. 

---

Comancaya mai queyáni 

Moatianra icá iqui ani ian itan nenqué. Ja
ianmanaonra, icátiai jonibo icha jain jacana; ani
jema. Jain jacana iqui, basi, jahuetii baritiabira icana iqui. Jaton incaya icáticanai.
Jains̈hon jaton incan shinanman, noya rao
meracana iqui. Huestíora jonin ronqui meranique.
Meras̈hon, oina iqui, jatíbi jahuéquinin piai.
Requenhaquin piá iqui, sipaman; ja bimi pias̈h,
sipan jene meranoas̈h noyai. Jascataiqui jonin oin
oinnique.
Jainoash, jatíbi yapabo noyanique ja bimi
maana piash., Jatian ronqui, joninqui shinannique:
——Ramara, en nees̈hon jahuen pei bif cai ——iqui
inique. dJascatas̈h, joni neenique. CaShon, jahuen
pei binique. Jahuen pei bias̈h, paqueta iqui.
Naman paguéShon, shinanribia iqui jonin: --Ramara,
en nato rao motsaBShon, nocon jema jatiobi, itan
mai aquí caai; nato raon cashóaquin ——-is̈hon
shinana iqui. Jascáashon, ja rao motsashon boá
iqui. Boghon acá iqui, jahuen mai cashdaquin.
Aquetian, ichabires joni tsinquínique. Jascatagh,
jaticas̈hbi manácana iqui.
Jainoas̈h huestíora baque icá iqui, quiquinbires yoitima. Ja baque caa iqui, maspd sotani.
Ja baque caa pecao, bari queyataitian peocoota
iqui chichoqueas̈h mai tes iqui. Jatibiain tes
iqui peocoota iqui, mai teseti. Jascataitian
baque manabirescana iqui. Jabi joyamaa iqui.
Jains̈hon oina icá iqui, moa mai queyatai;
moa queyáchaa. Ja mai queyatai ointlhon sinco
Shonhaguin peocana iqui. Jatíbi jahuéqui acannique Ss̈honhaquin; ja caí benequin. Jascatas̈h
moa mai queyá inique.
Jains̈hon, oincana inique, baqueshoco moa joá.
Jabi biticonma icá iqui, Ja baque sai ica iqui:
——Ea bihue, cocá —-icá iqui-—. Ea potayamahue,
ea bihue, cocá —-icá iqui. Jasclquetian risbí
potaShoncanabi senenyamaa iqui. JascataSh, joti
atipanyamaa iqui.
Jainoas̈h moa baque huinia iqui. Ichabires
huinias̈h, jatian isá baneta iqui, ja baque.
"Cocá," icai isá banénique, ja baque.
Jascatas̈h bocannique. Caquin tampóra aa
aabaincannique. Cancháhuaya icá iqui jema ani.
Ja jema ani bitaShs̈hi, Comancaya mai paqueta iqui.
Jascatas̈h ja jonibo jain banénique. Ani manan
pecáo. 

---

