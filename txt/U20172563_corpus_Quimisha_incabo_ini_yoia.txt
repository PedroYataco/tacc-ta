YOASHICO INCA 

Ja requena Incan jane ronqui ipaonique, Yoáshico Inca,
Ja ronqui ipaonique iconbires yoashi. Jahuéqui yocácana
ronqui ipaonique iconbiressiqui jatoqui yoashii.
Jascara iquen ronqui apaocanique "Yoáshico Inca", aquin.
Ja Yoáshico Incan ronqui jato iquina ipaoni- que s̈hetebo jonibo.
Ja Inca ronqui ipaonique huain teetai joni; jatíbi jahuéqui banáya: 
ato s̈hequi, atsa, paranta, Shahui, cari, poa, cancan; jatíbi jahuéqui banai joni.
Jascarabiribi ronqui ipaonique jahuen tee. JainoaShqui ipaonique, jatíbi yobin banayaribi: nato caimito, narangha, s̈henan, bimpish, rima, rimon, tapíriba, s̈hahuen- meyari, isons̈homa, tansharina; ja jahuéquibo banai ronqui ipaonique.
Jains̈honribiqui jatíbi yoinnabo ináya Inca ronqui icátiai: nato huaca, cabáyo, caraniro, chibo, cochi, ochíti, atapa, nonon, corocoro; ja jahuéquibo ináya ronqui icátiai, ja Yoáshico Inca. Jatianqui jatíbi jahuéquiati jahuégquiboqui icá- tiai jaibabicho. Jatian ronqui apaocaníque,
jahuen Shetebo jonibaonqui jahuéquiati yocáquin.
Ja jahuéquiati yocána ronqui ipaonique, jatoquiqui iconbiressi yoashii. Huetsatiangui meniquinbi jato ichátamashoco menii; ichas̈hon jahuéquiati senenma. Icas̈hbi ronqui ipaonique nato
paranta, atsabo jato menia is̈hton queyóyamai;
basiboqui picáticanai.
Iiti ronqui icana iqui, jahuéquiati yocá
yocabichoi moa jatsani. Jascatas̈hqui yoyo icana
iqui: —Rama nonbiribi bananohon atsa tas̈ho
yocáti riqui -iquí icana iqui. Jascás̈hon yocácana iqui; atsa tas̈ho, paranta taco, poa, BSheque,
cancan, jaaboqui yocácana iqui. Yocácanaqui jato
menia iqui, atsa tas̈ho raras as̈hon; ja Shos̈hoti
yama. Paranta tacoqui yocácana jato menia iqui
bos̈hteanan. Jatian Shequibiribi jato menia iqui,
tobanhanan. Jains̈hon poaribi caShquepaques̈hon
jato menia iqui. Iconbiressiqui jatoqui yoashia
iqui. Jatian moa jonibo yoyo icana iqui: —Jaconma riqui non Inca, yoashi riqui; rama reteti
riqui -iquí icana iqui. dJascataShqui jatíbiain
yoyo iqui senencana iqui. Ja yoyo iqui senens̈hon,
moa tsinquís̈hon retecana iqui, ja Yoáshico Inca.
Ja retecanquetian, jatíbi yoina noyai jahuéquibo beá iqui; jascara nincatas̈h; gahuen jimin,
tahuin, tacan, poco; jabaon queeni becana iqui; jatíbi yoinabo. 
Requempari joá iqui jori; ja pecáo joá iqui, Shane betan s̈hahuan. JoShon, ja quimisha yoinanin potea iqui, ja Inca mahuá racata. Jascáas̈hon, jorin jahuen tahui tsecaa iqui. Tsecas̈hon mocoa iqui, jatoqui yoashiquin. Jatian Shanen oinna iqui, ja jorin tocona. Mocoquetian canhuans̈hon, Shanen jori tantash aca iqui. Ja tantash aca jorin michoquetian, cas̈hon bias̈h jatíobi yora rasquita iqui, ja tahuin, Jatian Shane rasqui- taitian jori ishocoa iqui, ja tahuin rasquiti; iquíbi ja mas̈hcáyonressa iqui, moa Shanen queyoa iquetian, Jainoas̈h s̈hahuan joríbaa iqui; joas̈h jahuen jiminbiribi jatiobi rasquíshocoa iqui. Jatian moa senencanquetianqui nahuashian joá iqui; joash yoyo itoshia iqui: =Chini baquebaon,
nahuashian aanompari nahuashianbanon -iquí icá
iqui. dJascatas̈h ja Incan Shenin siquita iqui.
Jainoas̈h poincosco joríbaa iqui; joas̈h yoyo
ishocoa iqui: -Chiní baquebaon poincosco aanntipari, nahuan poin cosquíbanon -iquí icá iqui;
jascataanan icá iqui.
Ja chinitainbi Zhete joshocoa iqui. Joas̈h
yoyo ishocoa iqui: -—Chiní baquebaon Zhete aanompari, Shete ibánon, -icaShqui icá iqui, jahuen
huianresqui rasquiti. Jascatas̈hqui ja Shete
baneta iqui. Jascatas̈h ja jonibo janbiscana
iqui. JascarainZhon jaton Inca ochóacana iqui.
Moa Yoáshico Inca retecana pecáoqui baneta iqui,
jahuen ahuin, jahuen baque ainbo betan jahuen
baque benbo, jainoas̈h jaton iná ainbo; jatíbichoresqui banécana iqui. 



---

YOASHICO INCAN JATO JASCARA APAONI 

Iconbires jaconma ronqui ipaonique Yodshico Inca, jatfbi jato jaconma jaconmai jaa.. Jahuen .yobin acanaitian jaton baquebo yoinaai ronqui ipaonique. Yobin acanaancana jato shinoai. henan, caimito, bimpish, jabo, baquebaon acaitian ronqui jato acdtia nescdaquin: —Shinoyas̈honbi huasanra nocon s̈henan betan caimito queyoai ~aquin ronqui jato sai apaonique. Jascia ronqui ipaonique, baqueboqui huasabaini boí. ras̈hqui ras̈hqui ibaini, moa huasaas̈h. Jascás̈hon ronqui jaton baqueboqui ja Yoashico Incanqui jato yoina acampaonique, jaconma shinanya is̈hon.
Jato betan iquetianqui aciticanai jahuen jonibaonqui atsa yocfquin: -Min atsa acasira noa joque, papd -aquinqui yocépaocanique.
Jatian jato yoicatitai: —Atancanhuen, baquebd; icha riqui atsa ~aquin. Jatian bos̈hon oincanaqui, atsa bandtiibi bona icha. Jatibi tecamis jahuéquibo; atsa aticoma.

Jatian boríbacana iqui; bos̈hon paranta
yocáribicana iqui: -Parantaninra noa queenai
papá, nonra atsa ayamaque, bona ichayora iquetian 
-aquin acana iqui.
Jatian jato yoia iqui: -Jacon iquenbira 
maton ayamaque -aquin jato acá iqui. Jatian jato 
yoia iqui: -Bitancanhuen paranta baquebó, icha 
riqui huainco paranta -aquinqui jato acá iqui. 
Jascáa bos̈hon oincanaqui icá iqui, paranta 
peitiibi bina icha, pani panitinressa. Jatian 
huetsa nia binaoma oins̈hon joninqui reraa iqui. 
Caas̈h pos̈hóquetian, cahuans̈hon tes̈htecasaitian 
joni binan queyoa iqui. Queyoa paranta biticoma 
icá iqui. Jascara iquetianqui jaquiribi boríba- 
cana iqui.
Bos̈hon cancan yocáribicana iqui: -Cancan-
bichoressa noa queenai papá -aquin acana iqui.
Jatian jato yoia iqui: —Bitancanhuen baque- 
bó, icha riqui cancan —aquin jato acá iqui. Jato 
jascáa bocana iqui, cancan bií. Bos̈hon oincana- 
qui icá iqui, cancantiibi shanó teyacaabo, jatíbi 
mescó ronobo; cancan biticoma. Jatian jonibo 
boríbacana iqui, jahuebioma jaton s̈hobon. Jatíbi 
jahuéqui yocácanabi meniamaquin jato jascáaresca- 
titai; quiquinbires yoashi is̈hon.
Jatianribi ronqui ipaonique jonibo chiioma. 
Jahuéqui retes̈hon ronqui acáticanai, barin racan- 
s̈honres piquin. Jatian ronqui ja Incabichoresqui 
chiía ipaonique. Ja chiicancaya ronqui iconbi- 
ressiqui queencaticanai, jatíbi jahuéqui huaas̈hon 
picasi. Jascáas̈honqui jaquiribi yocácanique; 
jabiqui jato meniamapaonique. Jato meniamaa 
jonibaon shinana iqui: —Jahuequescáas̈honmein non 
chií bitiqui —is̈hon. Jascáas̈hon bescon quenas̈hon 
yoicana iqui: —Incaibaquea noa chií bis̈hontan- 
huen besconmá —aquin acana iqui. Jascáacanaqui,

bescon caa iqui, jahuen iboiba. Cas̈hon jisáqui icá iqui, jahuen ibo yama; moa jahuen huainco caa. Jatian canhuanShon besconman chií nates̈hihaa iqui. Ja natés̈hquenbiqui jahuen ibo joá iqui. Joaitian oinnaSh jayá noyacaina iqui. Noyacainaitian
bicasquin, jahuen ibon chibampatanboabi, jayá
noyacainquin potabaina iqui. Jatian ronqui besco- man s̈hetaqui nenqué icátiai. Jatian ja chiicanqui, jahuen Sheta nenqué iquenbi queyonaana iqui,
menoguin. Moa jahuen Sheta queyotainbiqui, coman
tanon ja chif racana iqui. JascataShqui, ja coman tano queteta iqui. Quetetas̈hqui, menotas̈h maan- quetianqui jatfbi jonin biá iqui. Jatian jatíbi joni moa chifa icá iqui.
Ja chiican menoa queyóni icaShs̈honquiqui
bescoman s̈heta nenquémashoco, Sheménooni icas̈h. 

---

YOASHICO INCA BETAN JAHUEN RAYOS INÍ

Ja Yods̈hico Inca ronqui rayossha ipaonique.
Ja jahuen rayos rongui, apaonique jaconmaquinbo.
Huetsa netenqui acá iqui, jahuen rayosqui huai
menoti raanquin: —Huai menotanhuen rayosé.
Menoquin naponshamans̈hon peotanhuen —aquinqui acá
iqui, jahuen rayos. dJascáa caa iqui, jahuen
rayos. Caquin, boá iqui rabé s̈hopan. Ja caaitianribi oinas̈hqui, ja Yoáshico Inca caa iqui,
jahuen rayos pecáobi. Cas̈honqui, ja Yoáshico
Incanqui, ja huai topoqui chiican menoaquetana
iqui; jahuen rayos chii chitemanos̈hon. Jascáai
oinas̈hqui, jahuen rayos jabata iqui. Caas̈h joneta
iqui, Jabati caquin rabé s̈hopanbi huai napo
potabaina iqui. Ja s̈hopanqui menoti icá iqui,
“chen tóh" iqui. Jascatai nincatas̈hqui icá iqui,
ja Yoáshico Incaqui: -Jisé, jahuen pocobo toshíque -iqui, Jainoas̈hqui huetsa s̈hopan iríbaa iqui,
"chen tóh" iqui. Jascataitianqui Inca yoyo iríbaa iqui: —Jisé, jahuen mapo ique iqui -icá
iqui; jahuen rayossa ibirai icas̈h.

Jascatai nincatahqui, jahuen rayos moa caa iqui japari Shobon nocoti. Ja caa pecaoqui, ja Inca chiní nocota iqui. Cas̈hon jahuen rayos yocata iqui: —¿Moaqui min acá huai menoquin, rayosé? -aquin acá iqui.
Jatian yoia iqui: -Enra moa aque -aquinqui acá iqui.
Jatian ja Yoáshico Inca yoyo icá iqui: —Jahuequescatas̈hqui joá -iquí icá iqui, jahuen rayos yoii.
Jascáas̈hon ronqui, ja Yoáshico Incanqui
jahuen rayos menoqueannique; parans̈hon raans̈hon.

---

JASCATAS̈H MANS̈HANTEO BETAN ABOBO JONINI

ascara jaconma shinanya is̈hon ronqui acá 
iqui, jahuen rayosqui jaquiribi as̈hanti raanquin: 
—Non jayás̈hon tee anompari as̈hantanhuen, rayosé.  
Nocon sontárobora en mia raans̈honai, jatoyas̈hon 
min as̈hans̈hon yapa biti —aquinqui acá iqui jahuen 
rayos. Jains̈hon jato yoiribia iqui: —Bocanhuen 
ea chiní cabánon; empari piaabanon jayá cati 
—aquinqui acá iqui, jahuen rayos betan jahuen 
sontárobo.
Jascáa bocana iqui. Bos̈honqui acana iqui, 
as̈hanquin. Jatian Yoáshico Incaqui chiní caa 
iqui, jato benaboi. Caquin nincataqui icá iqui, 
jahuen rayosqui as̈hani: —San Pedro, San Pedro, 
San Pedro —iiti. Joshin payon teoya, jahuen 
sontárobo napo nenitas̈h. Jatian jato ointaanan-  
qui, ja Yoáshico Inca chitícaina iqui. Chití- 
cains̈hon, jahuen piabo naman potaa chori irita 
iqui.
Jains̈honqui jato saí acá iqui: —¡Aboyas̈hon- 
bira mans̈hanteon yapa queyoaí! —aquinqui jato
saí acá iqui. Jato jascáaqui, jatianbi ja sontá-  
robo ihuanas̈hbi, abobaini boí, niii ionbaina 
iqui. Jatian jahuen rayosbiribiqui icá iqui, 
mans̈hanteo baneti. Jascatas̈hqui icá iqui, ca- 
queantan, caqueantanas̈hqui noyacaini; jato napo 
nenita ihuanas̈hbi. Jato jascáabainiqui, ja 
Yoáshico Incaqui moa jahuen s̈hobon caa iqui.
Jatianqui jahuen baque s̈hontacoqui (ja man- 
s̈hanteoaton ahuin) icá iqui, jema napoqui racá 
racati. Jain racás̈honqui, ja s̈hontaconin oina 
iqui, abobo mayatai napo mans̈hanteo mayá mayatai. 
Jatian ja baque ainbaonqui onana iqui. Onans̈hon, 
jahuen papa yocata iqui: —¿Minca nocon bene 
jahuequescaaribaatain papá? —aquinqui acá iqui.

Jascáabi, jahuen papan jahuebi yoiamaa iqui.
Jatian ainbaon moa onana iqui. Jascara onanas̈hqui, iconbiressiqui ja Shontaco huinia iqui,
jahuen benen moa potaa.
JascáaShon ronqui Yoáshico Incanqui, jahuen
rayos as̈hanti raans̈hon mans̈hanteoanique. Jatian
jahuen sontároboqui aboaa iqui. Jascatas̈h iní
ronquiqui nato mas̈hanteo betan abobo. 

---

INCA BAQUE MIINCANI BETAN JENEN EHUANI 

Moa Yoáshico Inca reteas̈h iiti chonca
baritia pecáo huetsa joni caa iqui as̈hani. CaShon jonin as̈hanabi paenyamaa iqui. Jatian moa
iamaitian jaquiribi joá iqui, jahuen s̈hobon.
lihuanas̈h jaquiribi caríbaa iqui, ja as̈hanhuana
oinni. Cas̈hon oinnaqui icá iqui mas̈hcoshoco joni,
montaria anftamashocotoninqui, ja as̈hana paenaitian tsaca tsacabei joi. Jatian jonin yocata
iqui: -¿Tsonqui mia yoia ja as̈han biti? —aquin acá iqui.
Jascáa, ja baquen yoia iqui: —Nocon papanra
ea raanque -aquin acá iqui, ja baquen. Jatian
jonin iconhayamaquin cahuaanan yatanShon mano
meran niaa iqui, ja baque. Jatian jahuen montaria
manish meran niaa iqui. Jahuen piabo jainribi
acanaana iqui. dJascáabaini jaquiribi joni caa
iqui, jahuen Zhobon. (Ja baque icá iqui, huetsa
Incan baque; Yoáshico Incanama.)
Ja caa pecáo, huetsa joni joá iqui, ja
as̈hana oinni. Cas̈hon nincataqui icá iqui ja
baque huini huinii; mas̈hcoshoco baque quescaqui,
"ean, ean, ean" iiti. Jain nis̈hongqui jonin
nincataqui icá iqui mano meranoas̈h. Jatian jonin
cahuans̈hon ja mano chichoquea tsecaa iqui, ja
baque. Ja baque icá iqui, Inca baque.

Jatian ja baquen joni yoia iqui: —Ramara 
nocon papan jato castícanai. Nenoas̈h quimisha 
nete senenquetianra oi quiquin ques̈htó paquetai; 
jatianra jenen ehua beai. Ja beaitianra yamecan 
ehuaribiai. Jascatai oinnas̈h nane nenquéshaman 
itan bimia oinnas̈h jain neenons̈hihue, min baque, 
min ahuin jatí; jain mato quishpinnon —aquin ja 
joni acá iqui. Jascáabaini moa caa iqui, jahuen 
papaiba. Caquin, joni piti menibaina iqui. 
Jatian moa joni caa iqui, jahuen s̈hobonco.
Moa quimisha nete senenquetianqui oi ques̈hto 
paqueta iqui; rabé chonca nete, rabé chonca 
yaméribi, oi maana iqui. Jatian jonin jato yoia 
iqui: —Ramara jenen ehuai; moara oi ques̈hto 
paquéque —aquin jato acá iqui. Jato jascáabi, 
joni janson yoincana iqui. Janson yoins̈hon ani
s̈heati acana iqui. Ja s̈heatiaas̈h paeni iicanai- 
tian jenen ehua beá iqui. Ja beaitianribi yame- 
can ehuaa iqui. Jascataitian ja jonibiribi 
jahuen baque, jahuen ahuin jatí nane nenquésha- 
mantonin neeta iqui.
Jascatas̈hqui ja mashá iqui torotabo, moa 
jenen jato queyoa nena banécana iqui. Ja 
paennas̈h maitaibo, nepas̈htaquinique. Ja nanen 
neeta quimisha jonibiribiqui jainbi ícana iqui, 
jene tsosinai caman. Jatianqui moa yaméribi icá 
iqui. Iitiqui ja quimisha jonibi picassa iqui. 
Picasquin nane joshin bis̈hon cococana iqui. 
Jaquiribi nane bimi biríbaa iqui, ja jonin. 
Bis̈hon cococana iqui. Jatian s̈heacasa iqui, ja 
quimisha jonibi. Jatian yamé meranbi nane joshin 
meequinqui, chomoshocotonin s̈heati yatana iqui. 
Jatian ja s̈heacana iqui. Jatian picasquin nane 
meeribia iqui; meequinqui, piti cahuabo, yonan, 
cobin jaaboqui jonin yatana iqui. Jatian ja 
pícana iqui. Ja jahuéquibo ronqui icá iqui 
Incanbi jato as̈honabo. Iicaas̈hqui moa oi nesea 
iqui. Jatian yaméribi moa os̈hnétani icá iqui.

JainShonqui jonin nane bimi biá iqui. Bits̈honqui
naman potaa iqui. Potaaqui, manon tash irita
iqui, moa jene tsosina icaBs̈h. Jatianribi moa
nete s̈habata iqui.
Jatian moa nete Shabáquetian jonin jahuen
ahuin betan jahuen baque yoia iqui: -Moa paquénon bocanhuen -aquin jato acá iqui.
Jatian jahuen baque icá iqui. Cahué papá iti
shinani: -Cahué papá, cahué papá, cahué, cahué,
cahué; cahué cahué cahué -iquíbiqui, ja baque
ishton paquéyamaa iqui. Jascatas̈h ja baque moa
maecahuata iqui. Jatian moa jato rabébicho baneta iqui. Jains̈hon, moa japari paqués̈hon jonin
jahuen ahuin quenaa iqui, paquénon iShon.
Jatianqui ja ainbo icá iqui tooyaribi. Jascara
icas̈hqui paquéticoma iquetian, mestii jainbi
senbotaShqui ja ainbo jainbi nacáShnique. Jascatas̈h iní ronqui iqui ja nacas̈h, ainbo tooya iní.
Jatian jonibichoshoco baneta iqui. 

Jatian joni paquetas̈h caa iqui, jatíbiain 
jato benai. Jatibiain benaquinbi jato merayamaa 
iqui. Moa jenen jato queyoa mashibichores icá 
iqui. Huestíora niíbi yama, moa jenen queyoa 
icas̈h. Jascáas̈hon jonibo jenen jato queyoa iqui.
Jatian joniqui jatíbiain cahuan cahuana 
iqui, jato benai; jabi nin huestíora jonitanibi 
nocoyamaa iqui. Jascatas̈hqui moa jaquiribi jorí-  
baa iqui. Jos̈hon oinnaqui icá iqui, chomo mas̈h- 
coshoco bocho s̈heati yacati. Jaaqui, bis̈hon 
joninqui s̈heaa iqui. Ja abaini jaquiribi caríbaa 
iqui, jato benaribii. Cas̈honbi jato nocoyamari- 
bia iqui. Jatian joríbaa iqui, jainribi. Jos̈hon 
oinnaqui icá iqui jainribi s̈heati yacati. Jatian  
ja jonin s̈hearibia iqui.
Jascás̈hon shinana iqui: —Ramara en sotanai 
—iqui icá iqui. Jascáas̈hon jonin mai chinia 
iqui; ja meran sontameeti. Ja mai chinias̈h 
chichó sotameeta iqui, ja joni. Jain sotamees̈hon  
nincataqui icá iqui, reboquiri toron iibeirani 
beí. Jatian jonin picós̈hon oinnaqui icá iqui 
rabé ainbo; huetsa reyacaa, huetsa chiacaa. 
Joas̈hqui tas̈hnábecona iqui.
Moa tas̈hnás̈honqui, ja chiacaatonin, reyacaa 
yoia iqui: —Miimpari mapés̈hon ointanhuen —aquin 
acá iqui. Jascáa, ja rehuina ainbo caa iqui, 
mapeti. Ja mapetai oinas̈h jaquiribi joni quini 
meran jiquiribia iqui. Jatian moa mapéquetian 
oinnas̈h picóribia iqui.
Picós̈hon jonin ja ainbo yatana iqui. Ja 
yatana yoia iqui: —Ea yatanyamahue, oacaya riqui 
Incan baque, ja min biti jahuen papan raana.
Eara jaton ináres iqui —aquin ainbaon acá iqui. 
Jascáabi, jonin jeneyamaa iqui. Jenenon is̈hon, 
bonaboya ninbobo tecamaabiqui jonin jeneyamaa


iqui. dJainShon coitatas tecamaabiqui jeneyamaaribia iqui.
Jeneyamaitian oinShon, ja Incan baquenqui
ainbo yoia iqui: —Moara mionbiribi queenquin mia
bique. Eara moa caai —aquin acá iqui, jahuen
papan iná. dJascáataanan moa caa iqui. Jacaya
biti iquenbi jonin biamaa iconbiressi notsicainas̈h Incan baque jahuen papaiba caríbaa iqui. Ja
caa pecaoqui rabé yantanqui joni jabé os̈haa iqui.
Jascatas̈h iiti, ainbo moa toota iqui.
Jatian ja toota quimisha nete senenquetianqui moa
baquen cheShaa iqui. Ja ches̈haa ainbaon jahuen
bene yoia iqui: -Ea baquenbanon, onopari cantanhuen; eapari oinyamahue -aguin acá iqui, jahuen bene. Jatian jahuen bene caa iqui. Ja cáa pecáo
ainbo baquena iqui, benbo baqueshoco. Ja baquequi ishton ania iqui. Moa aniquetian, jaquiribi
ja ainbo toota iqui. Jatian moa quimisha nete
senenribiquetian, moa baquen ches̈haribia iqui.
Jascáa, ainbaon jahuen bene yoiribia iqui: -Ea
baquenbanon onopari catanhuen -aquin acá, jahuen
bene cáa iqui. Ja caa pecao bagquena icá iqui,
ainbo baqueshoco. Ja baque basimaribi ania iqui.
Ja moa aniquetian, jaquiribi ainbo tooribia iqui,
Moa quimisha nete senenquetian, jahuen bene yoiribia iqui: -Caríbatanhuen onopari, ea baquenbanon -aquin acá iqui. Jatian jahuen bene caríbaa iqui.
Caquinbi ja jonin shinana iqui: -Jahuequescataghmein baquenai, ramara en jonés̈hon oinnai —iquf icá iqui. Jascáas̈hon, ja jonin jonésShon
oinna iqui, jahuen ahuin baquenai. Ja baquenai
oinnaqui, picotas̈hbi ja baque mahuata iqui.
Jatian benaaquetanquin, ja ainbaon jahuen bene meraa íqui; jonéShon oinnai.
MeraShon notsinhananbi yoia iqui: -Jahueatinca min jonéShon ea oinnai. Ramara min baque- baon baquebo, min chiní baquebo, jascá jascábii
janonShiqui, mahuá mahuati; min yoitima copí
-aquin acá iqui, jahuen bene. Jascarainoas̈hqui
mahuáti picota iqui. Ramacamanbi baque picotas̈h
itan noa jonibo mahuáti jaque; jascarainoas̈h.
Jascatas̈hqui, ja iná ainbomeas̈h, Shetebo jonibo
caita iqui.


---

SANTA ROSANCO CHESHE INCA INT 

Moatian ronqui Santa Rosancoqui Ches̈he Inca
ipaonique. Ja Inca ronqui ipaonique, huisotanishoco joni. Jascara iquetian ronqui apaocanique
"Ches̈he Inca", aquin. Ja Incan ronqui iquina
ipaonique, shipibo jonibo. Ja ronqui ipaonique,
jatíbi jahuéqui ati onan, nato Shoboati onan; jascáaShon huitá nichintibo onan. Jascáas̈hon
mapótiaShon, s̈hobo mapotibo onan. Ja jahuéquibo
onan ronqui ipaonique, ja Ches̈he Inca. Jaribi
ronqui ipaonique canótiati onan, piaati onan,
yamis̈hetaati onan, huishcontiati onan, tsatsitas̈hoati onan, nontiati onan, huintiati onan.
Jaribi ronqui ipaonique yomerati onan; jatíbi
jahuéqui reteai, nato Shahue, cabóri, sapen,
huame, jabo yomerai ronqui ipaonique. Jascarabiribi ronqui ipaonique jahuen tee. Jascara jahuéquibo ronqui jato onanmapaonique, jahuen shipibo
jonibo; ja quescaribi, chiní baquebo jahuéqui ati
onan inon is̈hon; jatíbi jahuéquibo jato onanmapaonique. Ja Ches̈he Incan ronqui icha shipibo
jonibo iquina ipaonique.
Moatianribi ronqui jonibo ipaocanique, Sheati paeati onanmabo. “ Jascara iquenbi ronqui ja Incan jato anique Sheati paeati yonoquin: —Non pocobintishaman s̈heanon, s̈heatiacanhuen - guinqui jato acá iqui, jahuen jonibo. Jatian acánique Sheatiaquin, jaton Incan yonoa.
Moa as̈hon Inca yoicanique: -Moara non aque s̈heataquin, papá -aquinquin acánique.
Jatian jato yoia iqui: -Paeacanhuen non Sheanon -aquin jato acá iqui. Jatian onanyama - cana iqui, jascáas̈hon s̈heati paeati. Jatian onanyamacanquetian, Incan jato aSheanique; jas- cáaquin as̈hon paeati. Jatian acannique paeaquin.
. Moa s̈heati paealhon yoicana iqui: -Moara ique s̈heati paei, papá -aquin acana iqui. Jatian jatíbiain Incan jato chania iqui. Jato chaniquin ronqui anique tampóra timaquin: "tintin, tintin, tintin, tintin, tintin", aquin jato chaniquin, Jatian bari ipaqueaitian jonibo becana iqui, tiiati aabeirani; ja Incan Sheati Zheai bef. Ja beaShqui icannique mashá iqui, behuai, metsá metsashamanni; ja Incan s̈heati rabiananbi behuai. Ja Sheati Sheaquin senenhas̈honqui jato tanti- quiinnique, quimisha nete. Ja quimisha nete tantias̈hqui, jonibo picasnique. Picasquin jaton Inca piti yocácana iqui: —Papá, noara picasai —aquin acana iqui.
Jatian jato yoia iqui: -Icha riqui piti, baquebó. Neno ea icá pecaora ian iqui, jainra piti icha iqui -aquin jato acá iqui.- Jain yomeratancanhuen maton pinon. Jainra nocon nonti iqui, nocon pia iqui, nocon tsatsitaZho iqui, nocon yamis̈heta iqui -aquin jato acá iqui.
. Jatian jonibaon shinana iqui: -Bononbocan- huen yomerai -iquí icana iqui. Jascatas̈h, ja
jonibo bocana iqui. Bos̈hon oincana icá iqui
jatíbi piti jahuéguibo, nato huame, Shahue,
cabóri, sapen, amaquiri. Jatibi jahuéguiqui,
jene bes̈hnanma jishtibires icá iqui; jain jonéti
yama icas̈h. Jatian jonibaon retea iqui, rabé
jahuéquires, Shahue betan cabórires; aquinbiqui
quiquinbires icha acana iqui retequin, ononma
iquetian.
Jatian bos̈hon yoicana iqui, jaton Inca:
—Moara non aque, papá, yomeraquin —aquin acana
iqui.
Jatian jato yoia iqui: —Acanhuen mapémaquin
maton pinon -aquin jato acá iqui. Jatian jato
yoia, moa acana iqui mapémaquin peoquin. Rebonconiapari mapémacana iqui. Moa ichaaquin mapémaShonbi ishton quéyoyamacana iqui; nontin ichabires
icá iqui.
Jatian jonibo yoyo icá iqui: -Jahuequescatica non mapémaabi queyóyamai -iquí icana iqui.
Jatian huestfora joni caa iqui Inca queshani.
Cas̈hon, yoia iqui: -—Moara non aque, papá, mapémaquin -aquin jonin acá iqui.
Jatian Incan yoia iqui: -Cahué baqué, en
oinni cabánon —iqui ica iqui. Jatian joá iqui,
Inca: Jos̈hon oinna icá iqui, oatio toróbires
mapémacana; jabi nontin ichabirespari icá iqui.
Jatian jato Incan yoia iqui: -Ichaira maton
acá riqui s̈hahue retequin, baquebó -aquin jato
acá iqui.
Jatian Inca yocácana iqui: —¿Nonca jahuequescaatiqui, papá? -aquin acana iqui.
Jatian jato yoia iqui: -Botanon ranbecan- huen -aquin jato acá iqui. Jato jascáa, jatíbi s̈hahue ranbecana iqui. Moa ranbecanquetian jos̈hon, mai parash iShona, jatíbi Shahue jaquiribi boá iqui jenenco.
Jatian jato yoia iqui: -Ja quimisha Shahue- res nontin icá mapémacanhuen, ja yoaas̈hon maton pinon -aquin jato acá iqui. Jatian boShon oin- cana icá iqui, quimisha Shahueresqui nontin natipia; ja icha ihuanahbi yama. Jatian acana iqui mapémaquin queyoshon, choshas̈hon yoaas̈hon piquin, ja quimisha Shahuebi.,
Ja piá pecáo, bariapan senen tanticana iqui. Ja tanticanquetian Incan jato yoia iqui: -Botan- canhuen maton Shobon; moara non aque Sheaquin —aquin jato acá iqui. Jains̈hon jato yoiribia iqui: -Ramara ea neno yamanons̈hiqui. Moara ea cati iqui, nocon mai onantiainco; nato paro reboqui. Jascáaquin jato yoiquin senenhaa moa bocana iqui, jaton Shoboncobo. Ja bocana pecáo, jahuen jonibobicho banécana iqui.
Iiti moa basichaa baritia huinota pecáo, Incan jahuen jonibo yoia iqui: -Moara ea catiqui nocon mai onantiainco, Jay& canos̈hon en s̈heanón, s̈heatiacanhuen -aqui jato acá iqui. Jato jascáa, jonibaon aconbiresquin masá shinani oniscana iqui. J4 oniscanaitian oins̈hon jato yoia iqui: ~Masd shinanyamacanhuen, jaráque rao en mato jan iquincatitai quescáribii jan mato iti -aquin jato acá iqui. Jatian masá shinanquin jeneShon s̈hea- tiacana iqui. Moa Sheatiacana pichica nete senenquetian, Incan jato yoia iqui: -Eapari manacanhuen; Sheayamaparicanhuen, Empari rao
bibátanon, Macanarinconia; jan mato nashimati. Pichica netera ea jaquiribi joícaai —aquin jato acá iqui. Jato jascáabani Inca caa iqui, rao bif.
Ja caa pecáo, Sheati s̈heacana iqui. Ja
Sheati Sheaas̈h paens̈hon, jaton titashoco bachinquin retecana iqui.
Moa pichica nete senenquetian, Inca joá
iqui. Jos̈hon jato notsina iqui: -Enra mato
yoiibaque: "Sheayamaparicanhuen", aquin. Jaabi
maton s̈heaa iqui. Sheaatih paens̈hon, maton
titashocobi bachinquin maton reteque -aquin jato
acá iqui. dJains̈hon jato yoia iqui: —Jascáati
riqui jahuéqui reteshon, rama picanhuen —aquin
jato Incan acá iqui.
Jato jascáa, jonibo yoyo icá iqui: -Moara
non Incan noa yoique, pinon acanhuen -Iquí icana
iqui. Jascáas̈hon, jas̈hcapaques̈hon picana iqui,
jaton titashocobi. Requempari, jahuen taca
Shoianan picana iqui.
Ja aquin senenhacanquetian, Incan jato yoia
iqui: -—Ramara maton chiní baquebaon, "joni
piai", aquin mato aanon, Pachítian botancanhuen.
Jatíribibo Ahueitianin botancanhuen -aquin jato
acá iqui. Jatian bocana iqui, Pachítian. Jatíribibo Ahueitianin bocana iqui.
Ja bocana pecáo, jatíribibo ja paenamabores
jato raon nashimaa iqui. Jato nashimaquin senenhas̈hon, jato yoiribia iqui: —Rama matobiribi, ja
chiní baquebaon, "jishtimabo", aquin mato aanon,
Macanari pecáo botancanhuen -aquin jato acá
iqui.— Jatíribibo Comancayan botancanhuen -aquin
jato acá iqui. Jato jascáa, bocanquetian Inca
Íáaiiqui, paro reboqui. Caquin, jaton baque boá
qui.
Ja boaitian quimisha jonin chibana iqui: —Non baquera Incan boai, chibánon bocanhuen
—is̈hon chibancana iqui. Chibani boa3h, os̈hacana
iqui Macanari mashin. JainoaSh boas̈h, os̈hacana
iqui Requen Sinaya mashin. Jainoash boas̈h os̈ha- ribicana iqui, Che3heyain. Jainoas̈h boríbacana iqui; boaSh oSharibicana iqui, Comáriniain. Jaabi Inca chibanquinbi nocoyamacana iqui. Jainoas̈h boas̈h bari ipaqueaitian taShnácana iqui; s̈hahuen mapeta icha iquetian oinnas̈h; s̈hahue ranbecasi. Jain os̈has̈hon Shahue ranbecana iqui, quimisha.
Jainoas̈h nete s̈habáguetian boríbacana iqui. Boquin oincana icá iqui, quimisha Shahue peota
naman, jain Incan potabaina.
Jatian jonibo yoyo icá iqui: —Moara non Inca ochómaai; chibánon bocanhuen -iquí icana
iqui. dJascatas̈h boas̈h nocócana iqui, jene maanainco. Jain icá iqui bochiquias̈h jene maanai, nontin caticoma; ani macaman chitea. Jainres
jonibo baneta iqui. Ja banéquin oincana icá iqui, ques̈hd nonti repia, jan Inca caa; ramabi
mano jamápatanboia cáa. Jatian jonibo yoyo icá iqui: -Bocanhuen, ramabira non Inca caque; chibánon bocanhuen -iquí icana iqui. Jascatas̈h bocana iqui; boas̈h nocócana iqui, ani manaman. Jain icá iqui manan queyá, tsonbi mapétima;
jascaratonbi Inca cáa icá iqui, ja ani mananbi
mapébaini. Jainqui jonibo baneta iqui, manan
queyá icas̈h mapéticoma iquetian. Banetas̈h beas̈h
nocócana iqui, jain Shahue ranbeibacanainco. Jain
os̈has̈hon masá shinanacana iqui. Ja masá shinani
os̈hacasquimai mashin tipias̈h Incaqui behuacannique. Nescati ronqui icánnique behuai:
Inca caní bainbí, boi bononbocanhuen,
non caibobo, s̈hahuan caibobo;
non caibobo, s̈hahuan caibobo.
Inca chibánon cahué, iicainShonbi
non chibanyamani, Inca chibanyamani;
non chibanyamani, Inca chibanyamani.
Shahuan cori manaman, noa chiteaquequen,
non chibanyamani, Inca chibanyamani;
non chibanyamani, Inca chibanyamani.
Jascáa ronquiacannique Inca chibanquinbi
nocoyamaas̈h; mashin tsamatas̈h, jaqui behuai.
Jain oShashini beas̈h nocócana iqui Santa Rosanco.
Nocóghon oincanabi icá iqui, tsoabi yama; jonibo
jain icátiaibicho. Incan s̈hobobobi yama icá
iqui. Jainoas̈h ianman boríbacana iqui. Cas̈hon
oincana, huestíora yapabi yama icá iqui.
Jascatas̈h ja quimisha joni, huestíora
ainboyabicho jain jacana iqui. Jainoas̈h moa icha
baritia pecáo, shipibo jonibo moa cairibicana
iqui; ja quimisha joninconias̈h. Jatíressiqui
nato joi, jascatash Inca caní.

---

COMARINIAIN SHANE INCA INI

Moatian ronqui, Comáriniainqui Shane Inca
.ipaonique. Ja Incan ronqui jato iquina ipaonique, conibo jonibo. Jains̈hon ronqui jato teequiinpaonique mescó teecanbo, jainoas̈h mescó
jahuégui atibaonribi. Ja Shane Inca ronqui ipaonique, jatíbi jahuégui onan; nato quentíati mapó, chomoati mapó, quenchaati mapó, onan. Jains̈hon nato maos̈h, manshinti, itanhuana jabo
onanribi ronqui icátiai, ja s̈hane Inca. JainShonribiqui onana icá iqui, jascáaBShon chopa
manon huisoati. JainShonribi onana iqui yomos̈ho,
jan chomo rashéati, quempo rashéati. Jascara
mapóbo biquin ronqui, ochó jato iopaonique,
jahuen conibo jonibo. Quiquinbires ochó onanribi ronqui ipaonique, ja Shane Inca; jatíbiain onan.
Jatian jahuen ahuininbiribi ronqui, jabé
ainboboqui jato as̈heacatiai jatíbi jahuéquinin,
nato quentíati, chomoati, quencháati ; quempoati.
Jains̈hon quentíanoShon mapdya mei mescoti, jainShon maos̈hen sicati, jainShon renqueti queneáti;
jains̈hon jascáas̈hon oiti. Jabo ronqui as̈heapaonique. Jains̈honqui jato amhearibaa iqui nato
toroati, toroaca mabanti, toroaca timati; as̈hon
quenéatibo. Ja ronqui ipaonique, ja Inca ainboan
teebiribi.
Jatian ja Incaribiqui ipaonique oro onan;
joniquescáaquinqui oro chomoacatiai, jahuéqui
yoina quescáaquinbo. Ja oro bis̈hon ronqui jascara
jahuéquibo apaonique ja Incan. Icas̈hbi jahuen
conibo jonibo jato onanmaya maa iqui. Jato ati
ronqui icá iqui, jatíbi jahuégui onanmayons̈hompari. Icas̈hbi, nato paron ochoquea jonibo beti
iquetianqui, jabati caquin jato onanmayamaa iqui.
Jascati ronqui iqui ja conibo jonibo oro onanma; jascara copí.
JascáaBShon ronqui jahuen
conibo jonibo ja Incan jato
potabainique. Ja Inca ronqui canique, ja Comárinia
pecáobi. Ja caquin jato
potabaina, jahuen jonibobicho baneta iqui. Jascarainoas̈h, conibo jonibobiribi caita iqui, nato paromeaShbi. 














