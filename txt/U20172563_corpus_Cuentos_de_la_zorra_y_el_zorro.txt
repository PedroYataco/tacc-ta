MASHO AHUIN BETAN GANSA (La zorra y La Gansa Silvestre) 

Mas̈hó (zorro)
Mas̈hóra jaque manishmeran. Piai
atapa, nonon, jainoas̈h mescó peia
jahuéquibo.
Nescara riqui mashd huetsa
manamamea. Icashbi riqui nequea
mas̈hó quescáma, huetsaressibi mas̈hó,

Ganso
Ganso iqui nonon jisábi,
icashbi iquí tes̈ho nenquéira.
Ja ahuin iqui Gansa,
Ganso nami iqui iconbires
nohue.

Mas̈hó ahuin betan Gansa 

Huetsa neten huestiora jahuen
netemea Gansa icá iqui iaman nonononoi jahuen baqueboya. Jascata
pecao jahuen titan main mapéquina
iqui.

Jatian Gansa jahuen baquebo
mashin mapéquins̈hon pimai itaitian,
huestiora mas̈hó ahuin manamaneash
ipaquea iqui ja nocoi joí.
Ja nocothon ynia iqui:
¡Jacon ira borin min baquebo!
Manamans̈honbi jisára icai peneti,
Jatian Gansan quehuina íqui:
¿Min baquevoqui nocona quescáma iqui?

Jascaa mas̈hó ahuinin yoia iqui:
Jascarama riqui, aquin.
¿Jahue quescatiqui min baquebo
jacon ira bo iqui?
Eara queenai min noconabo jascá-
shamaribi aquin as̈hontinin, icá iqui
ja mashó ahuin.

Cascá quetian Gansan acá iqui:
Ania aquin chií queteabanon,
Jainra non quetéatiqui.
Jahuetiangui moaa quiquinbiresi
Shanaa, jatian min baquebo jain anon
shihue ja chii quetemeran, jascaaboresa iqui ja Gansan.

Ja mas̈hó ahuinin baque icá iqui,
quimisha. Jascáas̈hon ja Gansan qui
chiímeran acá iquí.
Jascaatana ja mas̈hó ahuin yoia
iqui: Ja requeni chesh icaitian,
mayáaquecainos̈hihue, ja maydaquecaini
"Huestiora" inoshihue. Ja pecao
icaitian, jascáribinos̈hihue "Rabé"
iqui, Ja quimishai itin jaquiribi
mayáaquecaini, "Quimisha", inons̈hihue.

Jascaas̈hon min chií meranoa mín
baquebo min bitiqui ja bishon min
oina itiqui nocona bebonbires jaconshocobo.
Jascaaquin yoitaana, ja Gansa
jáquiribi iaman caríba iqui. Ja
mas̈hó ahuin, jascaaquin yoibaina
iconhas̈h manati baneta iqui.

Ja chesh icaitiibi mayáaquecainquin jaconbires shinana iqui: Ramara
nocon baquebo metsáshocobo icai is̈hon
shinana iqui.
Jascaashon chií meranoa jahuen
baquebo bipaquea iquí, ja bis̈hon
oinas̈h iconbiresi rateta iqui quiquin
biresi meshota oinas̈h.

Jatian ja mashó ahuin, iconbiresi sinatas̈h, ianhín ishtoa iqui.
Jatian ja mashó quenicainas̈h
coshin saí icá iqui: ¡Manish
meranoa mas̈hóbo, manamamea mas̈hóbo,
neri becanhue! Nato Gansanra nocon
baquebo ea menomaque.

Jascá quetian jatibiainoas̈h
mas̈hóbo ishtoa iqui ja aquini beí.
Jabaon bes̈hon ompash s̈heaquin peocana
iqui ja ian tsosinti shinans̈hon
jasca as̈hon ja tsosinguetian Gansan
baquebo retequin queyo noshon.

Quiquinbiresaquin potónon Caman
s̈heacana iqui, icas̈hbi ja ian
tsosinti atipayama iqui.
Jatian ja mas̈hó ahuin masá
shinani jahuen ós̈hatiquini meran caá
iqui. Caquín shinan shinabaina iqui:
¡Mos̈han ea chachipainoriqui! ¡Mos̈han
ea chachipaino riqui icaini!

Ja cai bai naponqui icá iqui
mos̈ha jan qui acá iqui caaitian
pocoqui chachiquin, toshícaintiaquin.
Jascatas̈honqui icá iqui ja mas̈hó
ahuin mahuati.

---

SHOYA BETAN MASHO (El Ratón y El Zorro) 

Shoya betan mashó

Huetsa tianqui icá iqui huestiora
s̈hoya. Huetsa netenqui ícá iqui
toranpi coconos̈hon cas̈hquei.

Ja mas̈hecan ja ícáori huinóquin
nocobainghon acá iqui: ¿Jahue aquirin mia, s̈hoyá?
Jatian s̈hoyan acá iqui: Eara
toranpi cas̈hquei itai.
Jatian mas̈hocan yocáboresa íqui:
¿Cahue ati cayari ja toranpi?
¿Cocoti jaconrin?
Jatian s̈hoyan acá iqui quehuinn: Ja tanaas̈ha. Mia nohue riqui
iguí iti iqui.

Jascaa pecao mas̈hocan yoia iqui:
Ea amahue jascara iquetian, s̈hoyá,
Jatian s̈hoyan acá igui: Eara
mia icha meniti atipayamaque, Eara
mia paques̈hshocores tanamai,
Jascaas̈hon s̈hoyan yoia iqui:
Jans̈hbáhue en mia potas̈hono.

Jatian mas̈hó jahuen joi
nincas̈honash janshbata iqui.
Jatian s̈hoyan toranpi cas̈hquetana paquesh jahuen ques̈háin potaa
iqui.

Ja mashó, ja toranpi cocotaana,
huau icá iqui: ¡Nohueira riqui!
Jatian jaquiribi yocáribia iqui:
Jaconbireshora riquitain, En mia
yocáno ea jaquiribi meniribihue.

Noi bamis s̈hoya is̈hon rabé aquin
menia iqui. Moa requen aquin ahuana
quescá ribiaquin.
Icas̈hbi mas̈hocan ja quimisha
itin yocáribia iqui, ja yocati icá
iqui: Eara quenribiai huetsa. Ea
menihue pano, s̈hoyá.
Jascaas̈hon s̈hoyan yoia iqui:
Rama meniquinra en mia ani paques̈h
meniai. Jascara iquinra, mia
quinquinbiresi jans̈hbátiqui.

Ja mas̈hó joi nincatai icas̈h
jans̈hbata iqui, ja jascáti yoia
quescáshamani.
Jascara iti s̈hoyan yoia:
Betíhue. Shocoreshocobi ea oíayamahue.

Ja mas̈hó jascaatianbi, betita
iqui, natotio paques̈hshocobi s̈hoya
oiayamaa iqui.
Jascáquetian Shoyan ani macan
mas̈hocan queshiqui potaa iqui.

Ja macaman mas̈hocan ques̈há masá:
iqui, Jatian jascáatana s̈hoya
jabata iquí ja cai icá íqui: ¡Onama,
mas̈hó! Ramara ea caai, ea nenobo
banéquetianra, min ea retetiqui,

---

MASHO BETAN CONEJO (El Zorro y El Conejo) 

Queso
Queso iqui leche acá. Queso
anos̈hon paema paritiqui ja pecáo
mans̈hamá paritiqui chorish aquín,
Ja chahuáshama iquetian íqui moa
piti jacon,
Queso icai nohue poati jan
queentishama, 

MaBhó betan Cecnejo

Icá iqui huestiora conejo huetsa
netebaonqui bai nashbamashoconin
pasia pasiai, ja pasia pasiaquin
cinaqui icá iqui queso paqués̈h bai
napon jonebain cana racati.

Ja jonethon bonos̈hon pari neque
oins̈hon, oque oins̈hon acá igui.
Jascaquenbi ja pecao chaish icai
nincatas̈h rateta iqui, ja nincatas̈h:
¿jahue meinqui icá iqui?

Jascá quenbi huestiora mas̈hó
picótoshita iqui, ja mas̈hó picótoshitai oinas̈h raqueta iqui s̈heta jemábires charóresquiranai oinas̈h.

Ja jaqui raquéanashocobi conejon
acá iqui: Mas̈hó, ¿minqui ea jahueacasai?
Ja mas̈hocan acá iqui: ¿Miaqui
jahue aqui itai?
Nato queso mas̈hcoshoco piira ea
itai, acá iqui ja conejon.

Ja mas̈hocan quehuina iqui: Ea
menihue ja queso.
Icas̈hbi ja conejon menicashama
iqui, ja yocata, jen ayamaa iqui.
Jascaas̈hon yoia iqui: Enra mia
meniti atipayamaque. Icas̈hbi mia
queenatian en mia ioti atipanque
jainoa en beáinco, jain jaque
huestiora ani.

Jascaas̈hon mas̈hocan shinan icá
iqui: Jacon shamabires,
Icas̈hbi ja conejon mas̈hó yocata
iqui nescaaquin: ¿Mia mein cati
atipanque? ¿Miaqui cai jatsantima
iqui? Ochó riqui queso.
Mas̈hocan yoia iqui: Eara itima
iqui, Canon cahue.

Ja icá iqui queso queyos̈hon
conejo piti shinanya. Ja bain caquin
mas̈hocan conejo yocá yocá baina iqui
nescaaquin: ¿Ochobiresin nocóti?
¿Moaqui noa ochomataniai?
Jatian conejo acá iqui: ochobires pari riqui, aquin. Janribi
mescoaquin shinan shinan baina iqui.

Yamé icá iqui quiquinshaman
jishtima jatian ja conejo mas̈hó
bebon choron choron cainshamana
iqui.
Jascatas̈h ishtonbires conejo
manota iqui nisá meran jiquias̈h, 

Jascáquetian mas̈hó iconbiresi
sinata iqui. Jatian ja mas̈hó mai
chinii yoyo icá iqui: Ea nocos̈honra
ea piaibires icai,
Icas̈hbi ja conejo nocoticoma


Oins̈hon, johue aresa iqui, siná
cains̈hon nescá iqui: ¿Jahueranorin
ja queso ani? Minra ua paranque ani
quesora jaque aquin. Ja copira en
mia ramabi piai,
Jascaquin acá conejo raqueti
saqui saqui icá iqui. Jatian mas̈hó
conejoqui ochómaquirana iqui ja
conejo retecasi.

Jatian conejon mas̈hó acá iqui
nescáaquin: Sináyamahue, mas̈hó,
shinanhue en mia yoiantana jahuequi
ochó riqui aquin en mia ayantana.
Enra mia boai, jainoas̈h moa os̈he
picotai, jascara iquetian noa jahue
quescatas̈hbi noa jahue quescayamai.

Jascaa pecao jáquiribi cabéconriba iqui. Jaa caquin mas̈hocan
conejo masaati shinana iqui, jatian
nescata iqui: Rama jahue quescatas̈hbi nocon mequemameas̈h quishpinyamai icá iqui.

Jascatas̈h mashin nocobecona
iqui ja paron jatian mas̈hocan conejo
jaquiribi yocáribia iqui: ¿Moaqui
noa ochóma iqui?
Jascaa quetian conejon yoia
iqui: Moara noa nocóque.

Jatian jene metos̈honquin yoia
iqui: Oa ricui queso.
Ja jensmeranqui icá iqui quesoquescaqui itini, ja icá iqui os̈hen
jenemeran tenares.
Jascara ointana mas̈hó queena
iqui ja queeni icá iqui: Jascati
pené penébirasin ja queso, icá iqui,

Icas̈hbi jaa naman ointana
iribaa iqui: Icas̈hbira nemionra
iqui icá iqui.
Icas̈hbi conejon rarotiaquin
yoia iqui: Jiquires-hue mas̈hó.
Jatian ja mas̈hó jenemeran
jiquiai oinas̈h conejonin jahuen
jina huequia iqui. Jascatas̈h
ishtonbires jabata iquí.

Mas̈hó jenen retea máhuati sai
icá iquí: ¡Bueno, conejo, ea bihue!
¡Noemis conejo, ea quishpinmahue!
Icas̈hbi conejo bitin quenyama iqui.

Jascatas̈h mas̈hó paro napon
jiquia iqui, jascatai ointaana
conejo caá iqui jahuen queso queyoi.
Jascatas̈h mas̈hó mahuata iqui, huetsa
yoina jaque jacomaresquin imaa iqui
mahuamaquin.
